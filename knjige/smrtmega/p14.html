<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>13. BERNI ZLOT JE POZVAO NA VEČERU JEDNOG POLITIKANTA
<P>&nbsp;&nbsp;&nbsp;&nbsp;&nbsp;Berni Zlot je pozvao na večeru jednog politikanta, svog prijatelja, u restoran L'Eglon. Prekid struje nije poremetio besprekorni rad lokala. Na roštilju na ćumur pekla su se odlična francuska jela, a atmosfera je postala još prisnija, jer su upalili brojne svećnjake da nadoknade nedostatak već ionako nedovoljnog električnog osvetljenja zamišljenog da se restoran drži u polumraku.
<BR>&nbsp;&nbsp;&nbsp;&nbsp;&nbsp;Kada su izašli na ulicu, tu je još stajao vratar sav u širitima, koji se pojavio vozeći ogroman Bernijev linkoln. Pustio ih je da uđu klanjajući se i primajući sa zahvalnošću bakšiš od deset dolara.
<BR>&nbsp;&nbsp;&nbsp;&nbsp;&nbsp;Posle atmosfere opuštenosti iz koje su izlazili, nered na ulicama ih je impresionirao. Ubrzo su naišli na prve zastoje u saobraćaju i bili su prisiljeni da promene pravac, birajući nasumice manje zakrčene ulice. Nisu ni znali kako, a našli su se na Sedmoj Aveniji, gde su bili prisiljeni da se zaustave pred velikom autobuskom stanicom i skoro jedan sat Berni je držao upaljen motor u nadi da će pre ili kasnije da mu se pruži mogućnost da ponovo krene. Na kraju je odustao. Politikant je glupo odlučio da pokuša da ide podzemnom železnicom, ili bar da sačeka na podzemnoj stanici da vozovi ponovo krenu. Berni ga je ispratio do ulaza na stepenište koje je vodilo u podzemlje. Odatle su izlazile grupice ljudi koje su ostale blokirane nekoliko sati u zaustavljenim vozovima u sistemu tunela, nekoliko desetina metara ispod ulica. Konačno su se usudili da napuste vagone i da u mraku pređu dugački put kroz tunele. Bili su prljavi i pocrneli i odmah su se udaljavali, kao da su znali kuda žele da idu.
<BR>&nbsp;&nbsp;&nbsp;&nbsp;&nbsp;Politikant je nestao silazeći niz stepenice, a Berni ga nikad više nije video.
<BR>&nbsp;&nbsp;&nbsp;&nbsp;&nbsp;Berni je proveo noć u praznim razgovorima sa nepoznatim ljudima, s vremena na vreme neudobno spavajući na pretrpanim sedištima krajnje stanice. Svakako, on se nije baš najlakše prilagođavao. Mnogi su spavali po podu umotani u novine.
<BR>&nbsp;&nbsp;&nbsp;&nbsp;&nbsp;Sutradan, čim je svanulo, Berni je sav ukočen i prestrašen prošetao stigavši sve do Pete Avenije i poverovao je da je otkrio put do manje natrpanih područja. Bilo bi dovoljno da se ukloni tuce napuštenih automobila i potom bi, možda, mogao da uzme svoj linkoln i pođe kući. Bio je veoma nervozan. Tokom cele noći pokušavao je i pokušavao da telefonira kući, u kancelariju, prijateljima, a nije u tome uspeo. Mrmljao je kletve upućene neodgovornima koji ostavljaju naokolo kola, nanoseći štetu drugima. Bio je svestan teškoće da se snagom ruku maknu velika kola koja su se zaustavila na manje opterećenom putu koji je, verovao je, otkrio. Pošto je ponovo stigao na krajnju autobusku stanicu, pala mu je na pamet ideja.
<BR>&nbsp;&nbsp;&nbsp;&nbsp;&nbsp;Uskočio je u veliki autobus, koji je na stranici imao naslikanog srebrnastog hrta, pokrenuo ga je i kada se našao van stanice dao je gas. Odgurnuo je bez teškoće nekoliko malih automobila evropskih maraka parkiranih u trećoj traci. Udario je snažno jedan ford koji je odskočio samo nekoliko metara, a da nije promenio traku. Opet je dao gas i uspelo mu je da odgurne sa strane ford koji se okrenuo na bok. Ponovo je krenuo. Jedna od prednjih guma autobusa škripala je stružući o deformisanu karoseriju. Berni se okomio na još jedan auto koji se nalazio na dvadesetak metara ispred njega, ali nije obratio pažnju na to da su tu malo dalje bila još dva automobila, koja će ga zaustaviti. Posle snažnog udara nije uspeo da raspetlja branike i da se vrati. Nekoliko puta je bezuspešno pokušao.
<BR>&nbsp;&nbsp;&nbsp;&nbsp;&nbsp;Neki policajac, probuđen bukom izazvanom ponovljenim udarcima, izašao je trčeći iz krajnje stanice. Kada je stigao do vrata autobusa, već je držao pištolj u ruci. Drao se:
<BR>&nbsp;&nbsp;&nbsp;&nbsp;&nbsp;"Prokleti šakalu! Lopov! Lopov!"
<BR>&nbsp;&nbsp;&nbsp;&nbsp;&nbsp;Otvorio je vrata i bez upozorenja ispalio dva hica u Bernijeve grudi i ubio ga.
</P></TD></TR></TABLE>
<P class="next">
<A HREF=p15.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
