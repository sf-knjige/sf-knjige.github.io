<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>VIRDŽINIJA
<P>&nbsp;&nbsp;&nbsp;&nbsp;&nbsp;Nekada davno, Virdžinija se pitala kako bi to bilo kada bi stvarno uspela... kada bi ih jednom sve prevarila i zaista napravila mašinu koja je u stanju da misli.
<BR>&nbsp;&nbsp;&nbsp;&nbsp;&nbsp;Kakva bi bila svest tog novog bića? Da li bi se pojavila odjednom, kao što je velika Atina navodno došla do svoje mudrosti, izašavši samosvesna iz obrve Zevsove?
<BR>&nbsp;&nbsp;&nbsp;&nbsp;&nbsp;Da li bi to bilo poput odrastanja deteta? Dugi, lagani, naporni - užitka pun proces ponavljanja i ekstrapolacije? Pokušaja, grešaka i oderanih kolena?
<BR>&nbsp;&nbsp;&nbsp;&nbsp;&nbsp;Ili bi se desilo onako kako se dešavalo čovečanstvu - razvojem preko slučajnosti i dogodovština, od divljih refleksa mikroba, čitavim putem naviše, sve do drskosti da se izazivaju bogovi?
<BR>&nbsp;&nbsp;&nbsp;&nbsp;&nbsp;Najčešće je zamišljala da će biti ovako. Lagano pribiranje rasutih niti. Učenje, iz početka, onoga što je već poznato.
<BR>&nbsp;&nbsp;&nbsp;&nbsp;&nbsp;Buđenje.
<BR>&nbsp;&nbsp;&nbsp;&nbsp;&nbsp;Sve zamućene slike skupile su se u zasebno obličje koje joj je plutalo pred očima - potpuno tajanstvo. Mehur.
<BR>&nbsp;&nbsp;&nbsp;&nbsp;&nbsp;A onda, bez ikakvog prelaza, znala je da je to lice... jedno koje bi trebalo da bude poznato.
<BR>&nbsp;&nbsp;&nbsp;&nbsp;&nbsp;"Karl?" pokušala je da upita. Ali mišići njenog lica samo bi malo zaigrali, obećanje povraćaja voljnih pokreta, ne mnogo više.
<BR>&nbsp;&nbsp;&nbsp;&nbsp;&nbsp;Prilika nad njom zamutila se, izašla iz žiže i najzad otišla. Virdžinija usnu. I prvi put je, posle dugo vremena, sanjala.
<BR>
<BR>&nbsp;&nbsp;&nbsp;&nbsp;&nbsp;Beli zidovi bili su oštri i jasni kada je sledeći put otvorila oči.
<BR>&nbsp;&nbsp;&nbsp;&nbsp;&nbsp;Soba za oporavak, pomisli ona. Pitam se koliko je prošlo.
<BR>&nbsp;&nbsp;&nbsp;&nbsp;&nbsp;S obližnje table s podacima čulo se šuštavo tap tap tap. Virdžinija uz napor okrenu glavu i ugleda čoveka u izbledeloj, otrcanoj bolničkoj odeći; sedeo je ukrštenih nogu na mreži, napeto gledao u prenosivi ekran i lagano trljao podbradak jednom rukom. Očni kapci su mu imali plavu boju pregratka i bio je tako mršav.
<BR>&nbsp;&nbsp;&nbsp;&nbsp;&nbsp;"Saule", prošaptala je.
<BR>&nbsp;&nbsp;&nbsp;&nbsp;&nbsp;On brzo diže pogled. Jednim pokretom odložio je tablu i već se našao kraj nje, prinoseći joj usnama bocu na istiskivanje.
<BR>&nbsp;&nbsp;&nbsp;&nbsp;&nbsp;Pila je dok je nije povukao. Onda je pokrenula usta. "K... k... ko...?"
<BR>&nbsp;&nbsp;&nbsp;&nbsp;&nbsp;"Koliko?" Saul je uze za ruku. "Otprilike trideset godina. Bližimo se afelu. Karl mi je rekao da si ostavila male programe čuvare po svim sistemima podataka koji su se neprekidno pojavljivali i obećavali krvavi pakao ukoliko budeš probuđena pre mene."
<BR>&nbsp;&nbsp;&nbsp;&nbsp;&nbsp;Virdžinija se slabašno nasmeši. "Rekla sam ti... da ću... uspeti."
<BR>&nbsp;&nbsp;&nbsp;&nbsp;&nbsp;On se nasmeja. "A ja sam toliko ponosan na tebe."
<BR>&nbsp;&nbsp;&nbsp;&nbsp;&nbsp;Bogati zvuk njegovog glasa natera je da zažmirka. Saul je još bio tek delom oporavljen od sopstvenog boravka u pregratku, pa ipak je nešto drugo bilo drugačije kod njega.
<BR>&nbsp;&nbsp;&nbsp;&nbsp;&nbsp;Njena sećanja od pre stavljanja u pregradak vraćala su joj se jasno. Bilo je malo više sedih na Saulovim slepoočnicama, možda, a opet, da li je mogla biti varka da zapravo izgleda mlađe nego pre?
<BR>&nbsp;&nbsp;&nbsp;&nbsp;&nbsp;Oh, mora da sam pravi haos, pomisli ona. Bolje da se valjano bacim na hranu da nabacim nazad malo mesa, posle tri decenije.
<BR>&nbsp;&nbsp;&nbsp;&nbsp;&nbsp;Ali ukoliko ti boravak u pregratku skida godine, moram naučiti na nadvladam strah od njega!
<BR>&nbsp;&nbsp;&nbsp;&nbsp;&nbsp;"Kako... napredujem?"
<BR>&nbsp;&nbsp;&nbsp;&nbsp;&nbsp;"Uživanje za doktora." On se nasmeši. "Predivno parče ženskog inženjeringa. Lepo se oporavljaš i uskoro ćeš na posao, po naređenju njegovog velikog Pom-pomstva, zapovednika Ozborna."
<BR>&nbsp;&nbsp;&nbsp;&nbsp;&nbsp;Virdžinija zavrte glavom.
<BR>&nbsp;&nbsp;&nbsp;&nbsp;&nbsp;"Z-zapovednik...?"
<BR>&nbsp;&nbsp;&nbsp;&nbsp;&nbsp;Saul klimnu. "Zapravo mlađi zapovednik. Odobrenje sa Zemlje. Morali su. Samo dva oficira su ostala u životu, a oni jedva da se računaju. Zastavnik Kalćano je u pregratku posle desetogodišnje smene, tokom koje je izgleda stekao ubeđenje da je Leteći Holanđanin. Uld-Harad se povukao sa dužnosti i otišao da se pridruži revizionistima-lucistima u Geheni..."
<BR>&nbsp;&nbsp;&nbsp;&nbsp;&nbsp;Na Virdžinijin zbunjeni izraz, Saul joj steže ruku.
<BR>&nbsp;&nbsp;&nbsp;&nbsp;&nbsp;"Ovo je drugačiji svet, Virdžinija. Toliko toga se promenilo. Tamo na Zemlji, stvari su se kretale od veoma loših do nerazumljivih. A ovde napolju one su... pa..." On sleže ramenima. "Ovde napolju su naprosto iščašene."
<BR>&nbsp;&nbsp;&nbsp;&nbsp;&nbsp;"Ali Karl..." Ona krenu da se podigne, ali je on nežno odgurnu nazad na jastuk. Za nju je čak i Halejeva teža bila opterećenje.
<BR>&nbsp;&nbsp;&nbsp;&nbsp;&nbsp;"Dosta priče. Sada se odmaraj. Kasnije ću ti objasniti ono što sam bio u stanju da otkrijem. Pokušaćemo već mi da nađemo mesto za sebe u ovom čudnom novom svetu."
<BR>&nbsp;&nbsp;&nbsp;&nbsp;&nbsp;Virdžinija dopusti sebi da se opusti.
<BR>&nbsp;&nbsp;&nbsp;&nbsp;&nbsp;Mi... pomislila je; dopadao joj se način na koji je ta reč zvučala u njegovom glasu. Da, pokušaćemo.
<BR>&nbsp;&nbsp;&nbsp;&nbsp;&nbsp;Već je počela da klizi u san kada je osetila kako Saul nežno izvlači ruku. Virdžinija diže pogled i vide da se on petlja s maramicom i zuri u prazno uz iskrivljeno, napola orgazmičko žmirkanje. Završilo se, duboko unutar kvadrata od tkanine, prigušenim kijanjem.
<BR>&nbsp;&nbsp;&nbsp;&nbsp;&nbsp;Virdžinija štucnu od tihog smeha. Posegla je olovnim rukama i dotakla suzu koja se slivala niz jedan neobrijani obraz.
<BR>&nbsp;&nbsp;&nbsp;&nbsp;&nbsp;"Oh, dragi", uzdahnu ona. "Tek si koji dan van pregratka, a već si se prehladio!"
<BR>&nbsp;&nbsp;&nbsp;&nbsp;&nbsp;On je belo pogleda, a onda se nasmeši.
<BR>&nbsp;&nbsp;&nbsp;&nbsp;&nbsp;"Pa nu? Šta još ima novo?"
</P></TD></TR></TABLE>
<P class="next">
<A HREF=p42.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
