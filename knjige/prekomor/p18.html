<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>7.
<P>&nbsp;&nbsp;&nbsp;&nbsp;&nbsp;Ta tačka na Izisu, koja leži tačno ispod Raovog sjaja, goletna je i vrela; njena tupa vrelina padseća na nemilostivu mašinu.
<BR>&nbsp;&nbsp;&nbsp;&nbsp;&nbsp;Vazduh struji od Oka, zaogrćući tlo prašinom, a senke zamućuju obličja koja se kreću padinama. Planine iznad njih mrmore poput starca koji kune u snu.
<BR>&nbsp;&nbsp;&nbsp;&nbsp;&nbsp;Jedan udar talasa izaziva mreškanje kroz oklop robota, nova promena tla koja se dešava u beskrajnom bućkavom cikliranju i recikliranju kore. Potresi, klizišta i naviranja izbacuju sveže gvožđe koje liže vetrove i vezuje kiseonik. Vulkani bljuju vodu koja se zatim, pod dejstvom nasumičnih energetskih fotona, razlaže u vodonik i kiseonik, elemente koji hrane ovu ekologiju što prianja uz površinu, tvoreći slabašan život što trpi udare, milione malih smrti i suvu golet. Oluje zasipaju planine prašinom, a urlik nikad ne prestaje u ovim uzanim dolinama, šupalj i prazan jek bez nade za promenom, piskav i dalek, baš kao da se sam vazduh istrošio.
<BR>&nbsp;&nbsp;&nbsp;&nbsp;&nbsp;On se kreće klamp-kramp olovno teškim koracima koji ga nose preko muljevitog dna doline prema brdima. Keramičke obloge njegovih hidraulika stružu, a gorak ukus stimulativne tablete širi mu se ustima. Napred.
<BR>&nbsp;&nbsp;&nbsp;&nbsp;&nbsp;Dafler predvodi, a žena po imenu Bigs približava se okupljenim EM-ima sa drugog kraja vulkana. Narandžasti blesak: planine mrmljaju i tlo je načas okupano u svežoj svetlosti. Prašina se proređuje, dok vlažni vulkanov dah spira mrlje sumpor dioksida s Oka. Aleks nikada nije video da su se EM-i grupisali na ovakav način na radio-kartama. Nešto ih je dovelo ovamo, podaleko od onog 'sela', te se sada jedan tim približava EM-ima dok druga, veća ekipa ponovo zaposeda 'selo' da bi ispitala ploče superprovodnika, uvukla se u pećine i doznala ono što je moguće doznati. Dafler, Najdžel i Bigs su diverzija, zapravo jedna naknadna misao, sa zadatkom da posmatra EM-e i ništa više od toga. Ako se ukaže potreba za uspostavljanjem kontakta, onda će to obaviti stručnjaci, šifranti i analitičari, koji ćutke sede i, onako ozbiljni i stisnutih usana, čekaju nove ulazne podatke. Biomedicinari su ulovili do sada mnoštvo malih životinja, secirali ih, ali nisu pronašli ništa što bi bilo pandan poluprovodničkim nervima i mozgu EM-a. Životinjsko carstvo Izisa je slabašno, obično, uslovljeno nedostatnim hemijskim procesima oksidacije u atmosferi u kojoj gvožđe i sumpor kradu kiseonik u svakom ciklusu, ostavljajući da život zgrabi ono što može, pre no što se kiseonikom bogat vulkanski vazduh svakih milijardu godina ponovo ne veže u gladne stene. Pa ipak, nije kiseonik ono što EM-i traže u blizini vulkana, Najdžel shvata to, posmatrajući njihove pokretne mrlje na ovom ekranu-shemi. Oni se ne okupljaju tamo gde se spušta rominjajuća kiša koja donosi kiseonik.
<BR>&nbsp;&nbsp;&nbsp;&nbsp;&nbsp;Opazio sam jednog prema jugu. Uputuo se prema meni. Ne pomeram se.
<BR>&nbsp;&nbsp;&nbsp;&nbsp;&nbsp;"U redu." Dafler je zvučao stegnuto, obazrivo. Morao je, do đavola, posle svega takav i biti. Predlažem da se usmeriš na to, sledeći osu koja prolazi kroz mene. Na taj način neće primetiti bočno kretanje.
<BR>&nbsp;&nbsp;&nbsp;&nbsp;&nbsp;"U redu."
<BR>&nbsp;&nbsp;&nbsp;&nbsp;&nbsp;Najdžel se ukopava radeći nogama. Nešto šmugnu pokraj njega. Jedan stvar nalik na glodara, trčao je koliko su ga noge nosile. Životinje su ovde posedovale anaerobičke zalihe, baš kao i zemaljske životinje, ali one su bile slabe i trajale su svega nekoliko minuta. Kada ih potroše one su prinuđene da uspore do stepena diktiranog zalihama kiseonika. Najdžel zuri preda se. Oblaci jezde nebom, privučeni konvekcijom u blizini vulkana, a ružičast, iskričav sjaj što se cedi naniže podseća Najdžela na auru iznad udaljenih gradova u plamenu, onako kako su gradovi bivali progutani još od vremena drevnog Egipta, biblioteke u plamenu, Aleksandrija...
<BR>&nbsp;&nbsp;&nbsp;&nbsp;&nbsp;Prošlo je pored mene.
<BR>&nbsp;&nbsp;&nbsp;&nbsp;&nbsp;Još jedna životinjica protrčala je s leve strane.
<BR>&nbsp;&nbsp;&nbsp;&nbsp;&nbsp;Začuo se razgovetan Bobov glas.
<BR>&nbsp;&nbsp;&nbsp;&nbsp;&nbsp;Mislim da treba da se primiriš, Najdžele. Ne želiš valjda da se ponovi ono od prošlog puta.
<BR>&nbsp;&nbsp;&nbsp;&nbsp;&nbsp;Najdžel poslušno zaustavlja sve servoe, spušta se na tlo, smanjuje noseće talase na X, K i R-traku. Urlanje vetra. Narandžasti blesak iz kratera visoko gore. Nešto se kreće: veličine psa, četiri noge, mutnomrka koža, isplažen jezik; iza toga, sedamdeset metara dalje, jedan EM glatko klizi preko zapečenog peska, savlađujući uzanu čistinu, krećući se pravolinijski kao voz. Ali i EM je umoran, zapaža Najdžel. Noge se lelujaju, a ruke se oklembesile niz bokove. Ovo je nekakvo gonjenje, i to dugotrajno, i u deliću sekunde, potrebnom da EM načini jedan korak, Najdžel povezuje najnovije činjenice i ostale podatke o EM-ima i shvata da oni, dakako, slede mesožderski obrazac, krećući se postojano po tlu, ali pri tom ostaju razdvojeni, tako da svaki EM ima jedno područje za lov, a između prolaženja svakog EM-a ima dovoljno vremena da potencijalni plen zaboravi na opasnost i postane neoprezan. Nijedno drugo biće na Izisu ne poseduje poluprovodnički sistem jer su sva ona postojala kao plen, baš kao što ni čovek nema pravog takmaca na Zemlji, budući da je sve eliminisao još u dalekoj prošlosti. EM sada usporava, uzdignute glave, i najednom se uspravlja zaustavljajući se. Visoko uzdiže glavu okrećući se prema istoku. Čini se da prikuplja snagu i Najdžel ponovo čuje onaj brz pucketav zvuk, vruskavo pečenje slanine, glasnije, glasnije, glasnije sve dok njegov prijemnik ne postaje prezasićen i ustupa mesto tišini.
<BR>&nbsp;&nbsp;&nbsp;&nbsp;&nbsp;Najdžele, do đavola, ova životinja dolazi trčeći, udaljena je nekih pedeset metara odavde, sada se naprosto ruši. Šta je...
<BR>&nbsp;&nbsp;&nbsp;&nbsp;&nbsp;Najdžel promatra onog EM-a. Nakrivljuje se, učvršćuje stav. Konačno pačinje da hoda otežalim i nezgrapnim koracima.
<BR>&nbsp;&nbsp;&nbsp;&nbsp;&nbsp;"Kreće se prema tebi."
<BR>&nbsp;&nbsp;&nbsp;&nbsp;&nbsp;Prokletstvo. Želeo bih da mogu...
<BR>&nbsp;&nbsp;&nbsp;&nbsp;&nbsp;"Progoni onu životinju. Baci jedan brz pogled izbliza."
<BR>&nbsp;&nbsp;&nbsp;&nbsp;&nbsp;U redu.
<BR>&nbsp;&nbsp;&nbsp;&nbsp;&nbsp;Pauza. Velovi prašine njišu se na povetarcu. EM bledi s vidika, krećući se na zglobovima odebljalim od zamora.
<BR>&nbsp;&nbsp;&nbsp;&nbsp;&nbsp;Pa ja... Ovo je...
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;Potpuno je crno i... i izgleda... spaljeno.
<BR>&nbsp;&nbsp;&nbsp;&nbsp;&nbsp;Najdželu za trenutak zastaje dah. Potom klima glavom. "U redu. Smesta se gubi odatle. Pretpostavljam da EM nema više mnogo energije, ali možda bi i to što mu je preostalo moglo da bude dovoljno."
<BR>&nbsp;&nbsp;&nbsp;&nbsp;&nbsp;Dovoljno za šta?
<BR>&nbsp;&nbsp;&nbsp;&nbsp;&nbsp;"Ne da te izgazi. Ne ovog puta. Moglo bi, međutim, da te sprži, moj prijatelju Daflere. Uz pomoć valjano užiženih radio-talasa."
<BR>&nbsp;&nbsp;&nbsp;&nbsp;&nbsp;Iako ne može da vidi kroz kovitlajuću izmaglicu od prašine koja se sada penje dolinom, Najdžel posmatra na svom ekranu kretanje EM-a i osmehuje se razmišljajući o tom ogromnom usporenom stvoru, iscrpljenom i sa isušenim kapacitorima, koji sada troši anaerobičku uskladištenu energiju dok teško korača napred da bi se dočepao zasluženog plena.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Najdžel je čučao u promenljivoj pomrčini, posmatrajući kako prst narandžaste svetlosti krči sebi put niz planinu. Još lave. Tlo se sleže i mrmori. On čeka.
<BR>&nbsp;&nbsp;&nbsp;&nbsp;&nbsp;EM-i se jate na pola klika dalje, a Bob neće dozvoliti bliži kontakt dok neki veći tim ne stupi na dužnost. Postoje mnoga druga zanimljiva nalazišta rasuta po Izisu i timovi rade na svima njima: iskopavanje oštećenih starih gradova; klasifikovanje flore i faune u strmim klancima; ronjenje u bogatstvu života obojenog rđom - ispod mora; hodanje kroz bezvodne predele sumraka blizu terminatora.
<BR>&nbsp;&nbsp;&nbsp;&nbsp;&nbsp;Čitava ekspedicija poprimila je sada širok, raštrkan stil - pojedinačni rad stručnjaka. Zaposleno zujanje vrednih pčela. Prvo će prikupiti podatke, a potom razmišljati. Ali oni ne shvataju da ono što podaci kazuju zavisi, u krajnjoj liniji, od načina na koji se razmišlja, i Najdžel ponovo oseća onu čudnu nestrpljivu žudnju koja ga goni napred, kao što je uvek činila, težnju koja se probija postajući konačno deo vedrine koja počiva iza njegovih mentalnih strelica i juriša, te on ne može tek tako da prikuplja podatke, kao pšenicu, on mora da udahne ovo mesto i doživi ga kao celinu, da postane pet slepih ljudi i astrofizički slon, da dopusti da mu masno prase ovog sveta prođe kroz ruke, a ipak da na svakom prolazu ostavi za sobom stečenu pouku, tako da posredstvom uvećanja koje gradi čuje EM-e koji leže iza nemilostivog laveža podataka, klepetanje činjenica.
<BR>&nbsp;&nbsp;&nbsp;&nbsp;&nbsp;Hej, oni se kreću, dopire od Daflera.
<BR>&nbsp;&nbsp;&nbsp;&nbsp;&nbsp;"Dobro je", vedro poručuje Najdžel preko X -trake.
<BR>&nbsp;&nbsp;&nbsp;&nbsp;&nbsp;Bob kaže da za sat šalje svež tim. Silvana i njegove momke.
<BR>&nbsp;&nbsp;&nbsp;&nbsp;&nbsp;"Do đavola, pa Silvano je čovek biomehanike."
<BR>&nbsp;&nbsp;&nbsp;&nbsp;&nbsp;U timu će se naći stručnjak za komunikacije, ne brini za to, uzvraća Dafler blagim glasom.
<BR>&nbsp;&nbsp;&nbsp;&nbsp;&nbsp;Najdžel sleže ramenima shvatajući, dakako, da je Dafler čovek za komunikaciju u ovom mini timu, i da zbog toga smatra da je to najvažnija uloga. Ljudi zaduženi za komunikaciju poneli su se visoko u poslednje vreme, uvereni da razumevanje EM-a počiva u saznavanju načina na koji su oni razvili sposobnost gledanja i govora putem radija. Pa ipak, oni nisu držali ključeve rešenja za probleme lova, a otkriće EM-ove sposobnosti da sprži plen u opsegu od stotinu metara, staro svega dva sata, očigledno je uzdrmalo Daflera, Boba i sve ostale.
<BR>&nbsp;&nbsp;&nbsp;&nbsp;&nbsp;Toliko što se tiče naučne moći predviđanja. Pa, ipak, mogli su naslutiti nešto slično ovome, razmišlja Najdžel.
<BR>&nbsp;&nbsp;&nbsp;&nbsp;&nbsp;Kada bi Ra bio čvrsto ukotvljen na nebu, svi delovi planete primali bi postojan nivo svetlosti. Samo je ekscentričnost Izisove orbite mogla da učini da se Ra malo zanese tokom godine, izazivajući blago klaćenje. U stalnom obrascu senke i svetlosti ili izmedu oluja prašine i blage izmaglice, sposobnost ispitivanja na način sličan radarskom bio je dragocen za jednu grabljivicu. Obične oči pasivne i takve da ih prašina lako može zaslepiti - bile bi manje korisne. A u bledoj svetlosti zone terminatora, plen sa optički osetljivim očima bio bi bezmalo slep, čak i ranjiviji.
<BR>&nbsp;&nbsp;&nbsp;&nbsp;&nbsp;Ali ključna sposobnost bila je, kao i uvek, ubijanje. Stoga je logika evolucije iznudila stvaranje radio-oka. Uz oskudicu kiseonika jurnjava za plenom mogla je lako da iscrpe energetske zalihe EM-a, čineći ga ranjivim. Daleko pametnije bilo je pržiti plen i približiti mu se obazrivo. To radio-oko moglo je da ispita, identifikuje i ubije - a onda još jednom proveri, osluškujući signale koji odaju da li je nervni sistem plena van stroja. Sve ovo bez velikog približavanja koje bi EM-a izložilo opasnosti u obliku žrtvinih kandži, rogova ili kopita. I tako je, zahvaljujući veličanstvenoj ekonomiji evolucije, to oko činilo sve: videlo, razgovaralo, ubijalo, pa čak i kuvalo. A um iza tog oka borio se da unapredi opažanje, odlučivanje, tačnost. Mora da su se oko i um razvijali zajedno, možda u onoj funkcionalnoj petlji kakva je bila veza između ruke i mozga kod čoveka.
<BR>&nbsp;&nbsp;&nbsp;&nbsp;&nbsp;Najdžele, oni sleću u tvom pravcu.
<BR>&nbsp;&nbsp;&nbsp;&nbsp;&nbsp;"Kao što sam i očakivao" mrmlja on sebi u bradu.
<BR>&nbsp;&nbsp;&nbsp;&nbsp;&nbsp;Šta? Šta je to? Slušaj, ako imaš nešto na umu, Najdžele, ne bih voleo da nas Bob smesta zgrabi za guše zbog...
<BR>&nbsp;&nbsp;&nbsp;&nbsp;&nbsp;"Sasvim te razumem. Ne brini, prijatelju Daflere. Ovde sam samo zbog toga da vidim ono što se da videti."
<BR>&nbsp;&nbsp;&nbsp;&nbsp;&nbsp;Za sat će se ovde naći puno momaka. Reci im šta da potraže i...
<BR>&nbsp;&nbsp;&nbsp;&nbsp;&nbsp;"Ni sam nisam sasvim siguran." Šljunak zveči udarajući o njegove ploče, a tlo mu se naginje pod nogama, belo narandžasto buktanje rasprskava se kroz slojeve prašine i Najdžel ponovo opaža narandžaste potočiće koji se spuštaju, ovog puta veći, zasipajući uglačane strane stena na nekoliko stotina metara iznad njegovog položaja.
<BR>&nbsp;&nbsp;&nbsp;&nbsp;&nbsp;Isuse, ponovo se pojačava. Rekao bih da bi ta zapadna strana mogla da se odroni u svakom trenutku.
<BR>&nbsp;&nbsp;&nbsp;&nbsp;&nbsp;"Geologija nije tvoje područje, Daflere. Ti si stručnjak za komunikacije. Ja sam, međutim, Katica za sve."
<BR>&nbsp;&nbsp;&nbsp;&nbsp;&nbsp;Pa, dobro, ali naprosto...
<BR>&nbsp;&nbsp;&nbsp;&nbsp;&nbsp;"Ništa ovde dole nije tako jednostavno. Brineš zbog EM-a? Oni su zauzeti poterom."
<BR>&nbsp;&nbsp;&nbsp;&nbsp;&nbsp;Šta? Oh, shvatam. Uputili su se u tvom pravcu. Idu ravno ka boku tog grebena.
<BR>&nbsp;&nbsp;&nbsp;&nbsp;&nbsp;"Tačno. Teško da možeš tražiti od mene da ih manevrišući obiđem, pogotovo ako imaš na umu da nas je Bob upozorio da izbegavamo bliski kontakt dok veliki tim ne stigne."
<BR>&nbsp;&nbsp;&nbsp;&nbsp;&nbsp;Ah, da. Ali...
<BR>&nbsp;&nbsp;&nbsp;&nbsp;&nbsp;"A sada prekini vezu, ako nemaš ništa protiv. Hoću da budem siguran da nisam primećen."
<BR>&nbsp;&nbsp;&nbsp;&nbsp;&nbsp;Ah-ha, gunđa Dafler sumnjičavo, ali se njegov predajnik ipak utišava.
<BR>&nbsp;&nbsp;&nbsp;&nbsp;&nbsp;Najdžel ostaje sam u kosoj svetlosti boje ćilibara, dok jedva čujno mrmorenje planine dopire do njega kroz postolje, i napeto osluškuje nemušta pucketanja i zvonke bipove koji čine razgovor EM-a, njihova pevušenja i neprestano ispitivanje, dok se mikrotalasi rasipaju kanjonima i obuhvataju ovaj tmurni predeo. Uključuje radio-kartu koju mu emituje Lanser i promatra grupisane tačke kako hrle ka njemu.
<BR>&nbsp;&nbsp;&nbsp;&nbsp;&nbsp;Jedna životinjica šćućuruje se pokraj njega, sva unezverena i Najdžel se čudi otkuda to da ovaj mali stvor - bez očiju i s mozgom veličine zrna - uspeva da nanjuši EM-e sa ove razdaljine i da zna da mu valja bežati.
<BR>&nbsp;&nbsp;&nbsp;&nbsp;&nbsp;Samo telo EM-a moglo bi da služi kao velika antena, s tim da kosti funkcionišu kao prijemnici niske provodnosti, tako da EM-i uvek imaju maglovit osećaj približavanja manjih stvorova. Da je drugačije, bili bi podložni upadu parazita i veštih uljeza što se nastanjuju u naborima vrata i koji bi mogli da se popnu na njih ostajući nevidljivi. Ali, na naki način, ta antena u obliku čitavog tela izvesno 'vidi' male grabljivice, tako da EM-i mogu da ih sprže, pregaze, izbišću. Moguće je da je mozak pod pritiskom odabiranja razvio određenu tehniku sinteze dijafragme (otvora) slično široko rasprostranjenim radio-antenama na Zemlji koje poseduju 'oko' usklađeno sa efektivnim razmerama svoje posebnosti. A da li njihove kičme služe kao otpornici?
<BR>&nbsp;&nbsp;&nbsp;&nbsp;&nbsp;Najdžel se povlači u usku jarugu, videvši da se mrlje koje označavaju EM-e približavaju. On želi da bude izvan domašaja Bobove ili bilo čije kritike, da ostane savršeno odgovoran obrazac u kontekstu pokreta EM-a, pa se zato povlači u tu jarugu prema jednom ispustu plavo-zelene stene.
<BR>&nbsp;&nbsp;&nbsp;&nbsp;&nbsp;Rasprskavanje narandžaste svatlosti baca senke preda nj. On zastaje na šarenom plavo-zelenom platou, prisećajući se, ali drugi blesak ga zaslapljuje, a zatim sledi prolom, kamenje ga zasipa, gromoglasan urlik ga tera da podigne pogled k mestu iz koga planina bljuje oblake i oganj. Sada se dugačke bujice lave izlivaju s otromboljenih usana svežeg kratera, ogromni mlazevi pare šikljaju u naslage prašine, vlaga raščišćava vazduh u tom prostoru, sumpordioksid pada po dolini, iza planine, gde će nahraniti kržljave biljke i slabašne sitne životinje, početak lanca ishrane koji EM-i koriste, a koriste ga do sada već strašno dugo, iako geolozi ne umeju da kažu koliko dugo, budući da se Izisova kora neprestano mreška, uništavajući tragove prošlosti.
<BR>&nbsp;&nbsp;&nbsp;&nbsp;&nbsp;Najdžel okreće leđa tom šarenilu i, začuđen, poseže nadole... najednom primećuje jednog EM-a, tromog ali stamenog. Noge mu se trzaju dak ide pravo prema njemu. Ta velika glava upravljena je ravno na njega, ali Najdžel se uzda da njegov radioomotač EM-u izgleda kao obična stena. Povlači se još malo nazad, isključuje sve noseće talase, traži oslonac...
<BR>&nbsp;&nbsp;&nbsp;&nbsp;&nbsp;Ali EM se zaustavlja ne obazirući se na Najdžela, obrće glavu, naginje se, smešta se na tlo ispružajući kvrgave crne čvorove svog trbuha, spušta se sve dok oni ne dodirnuše plavo-zelene vene u steni.
<BR>&nbsp;&nbsp;&nbsp;&nbsp;&nbsp;Njegova voštana koža se mreška, on se pomera u povoljniji paložaj, gleđosano plavilo njegove kože počinje da pulsira duginim bojama, dok se meki purpur toči iz trbuha, a Najdžel podseća sebe da je u Raovoj crvenoj svetlosti ovaj purpur zapravo zelen, biohemijska zastavica za fasforni derivat, ali te boje brišu misao dok jarkožuta magenta i crveni sprejovi vijugaju EM-ovim telom, tekući u trenutku kada buuum iz vulkana nasipa svetlost kroz lebdeće slojeve fine prašine, bujica lave razbija lice stene pedesetak metara dalje iznenadnim bičem narandžaste boje, a EM podrhtava, podrhtava, naginje se još niže, čini se da treperi od neke vrste pohote i gladi, ne primećujući drugo, a zatim treće obličje, što se pomalja iz slabe pljuckave kiše koja sada počinje da pada, krupni mehuri vlažnog sumpordioksida, kapi koje brazdaju posrćuće i sve bliže seni što se redom, onako glomazne, spuštaju na izbočinu; njihovi mikrotalasi ispunjavaju vazduh i mešaju se sa novim i jačim tkanjem, klikovi raštrkanog udara i laveži radio-pramena, dok se tlo nadima a prolamajuće eksplozije visoko u planini prasipaju svetlost po jaruzi; EM-i sada šalju signale, uključuju se u pevanije, njihove kutijaste glave se naginju, istražuju, jedan postojan zvuk sada se izdvaja i Najdžel prepoznaje taj dugi, niski ton koji potiče iz jednog starog zemaljskog radio-programa.
<BR>&nbsp;&nbsp;&nbsp;&nbsp;&nbsp;Okupljaju se zajedno, da bi se upravili prema nebu i poslali spor, žaloban impuls, koji će se venčati sa signalima miliona drugih EM-a i rasprostrti se preko svetlosnih godina prema Zemlji, najobičnijoj tački na nebu koja se pre toliko mnogo godina, činilo se, obratila ovim iznurenim stvorenjima.
<BR>&nbsp;&nbsp;&nbsp;&nbsp;&nbsp;Pljusak sjajne narandžaste svetlosti rascvetava se na trbuhu svakog EM-a. Varnice iskre u vazduh. Najdžel ustuknu.
<BR>&nbsp;&nbsp;&nbsp;&nbsp;&nbsp;Pucketanje ispunjava njegove prijemnike i fuga EM-a se pojačava, golema tela blago se njišu naprad-nazad, dok vazduh praska i pucketa od energije, igrajući, pevajući radost zanavek, prelivajući se, leteći, lava se pretače preko grebena, od nje dopire oštra vrelina i Najdžel najednom shvata kako EM-i žive za ovaj tren, jedinstveni čas kad imaju dovoljno bujne, kipuće životne snage da buknu i pruže ruke prema nebu, koje sadrži tu mrlju nade i obećanja, izvesnu mogućnost prevazilaženja ove gušeće istosti njihovog sumračnog zarđalog sveta.
<BR>&nbsp;&nbsp;&nbsp;&nbsp;&nbsp;Njima su vulkani potrebni zbog hrane, a ne zbog toplote. Lava teče hiljadama metana niz planinsku stranu, vreli metalni provodnik koji pada u snažno Izisovo magnetsko polje, presecajući linije magnetskih polja i proizvodeći struje, električna polja, jedno ogromno kolo koje ne može lako da se zatvori, zato što su stene oko lave inertan, slab provodnik, te se tako električna struja stvara dok lava teče presecajući linije polja, gomilajući energiju sve dok ne udari u šavove metalne rude i kolo se namah može zatvoriti, dolazi do kratkog spoja, ogromne količine struje jure kroz plavo-zelene slojeve stena, tražeći povratni kanal do vrha planine kako bi se dovršila petlja, slepa struja koja sledi Faradejev neumitni zakon.
<BR>&nbsp;&nbsp;&nbsp;&nbsp;&nbsp;Dok struje pronalaze svoj put lutajući kroz metalne hodnike, EM-i se smeštaju u izbočinu šava i utažuju žed na reci elektrona, uvlačeći ih i napajajući svoje banke kapacitora, naslađujući se, pretvarajući ih u radio-talase dak slave ovo obnavljanje samih sebe. Oni crpu iz samog tla energiju visokog kvaliteta, preobraćaju molekularno vezanu energiju u uskladištene električne potencijale, a da se ne moraju podvrgavati sporom i mukotrpnom procesu pronalaženja hemijske hrane, koju valja variti.
<BR>&nbsp;&nbsp;&nbsp;&nbsp;&nbsp;Radostan, podrhtavajući život buja i toči se u EM-e. Najdžel u reckavim poskakujućim narandžastim varnicama vidi poslednji beočug, shvata kako se Izis njiše oko Ra, s tim što ga izdužena elipsa prinosi u jednoj fazi bliže, a u drugoj udaljava od njegove zvezde, tako da sile plime najpre rastežu, a zatim zgušnjavaju Izisa, gnječeći i zagrevajući planetinu koru kao gusto testo. Ta energija, koja potiče od orbitalnog ugaonog momentuma Izis-Ra-sistema - večiti izvor energije - beskonačno prevrće Izisovu pokoricu, zatrpavajući metale u tlo, a potom ih izbacujući na površinu kroz planinska grotla u vidu gvožđem bogatih reka, koje vijugaju u ponovnoj potrazi za oredištem planete, noseći struje, izdvajajući elektrone iz gvožđa, neizmeran i stalan generator koji menja gravitacionu energiju pretvarajući je u korisne električne oblike, energiju koju nijedan stvor osim EM-a nije u stanju da upotrebi, pružajući im oazu koja je neophodna na ovom tromom zarđalom svetu, omogućavajući im da svojim radio-okom i upornim posmatranjem neba tragaju za drndavim odgovorom u vidu elektromagnetske pesme, bdenje koje sada traje već eonima i to bez mašina ili kompjutera ili armije bezumnih slugu koje je čovek načinio da mu budu od pomoći. Ova stvorenja ovde upregnula su alementarne procese same planete, sve u cilju da prežive i samo zbog toga da bi uputila svoj žaloban poziv ka nepokretnom i nemom nebu.
<BR>&nbsp;&nbsp;&nbsp;&nbsp;&nbsp;Najdžel se nečujno udaljava, zadržavaši se još toliko da vidi kako obličja okupljena u hor svečano pevaju, okupana u sjajnim iskričavim vatrometima elektrotalasa koji plamte kroz gustu tminu poput raketa spremnih za lansiranje. I dok god bude veka i ovog sveta, tri ili više njih okupljaće se zajedno da bi sricali slog koji će odaslati u noć i, osmehujući se, Najdžel zna da je kucnuo čas za jedan odgovor.
</TD></TR></TABLE>
<P class="next">
<A HREF=p19.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
