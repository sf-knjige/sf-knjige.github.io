<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>8.
<P>&nbsp;&nbsp;&nbsp;&nbsp;&nbsp;Upozoravajući gong zvonio je širom Lansera. Najdžel prekrsti noge, ne dajući ni pet para za to. Brod je prodro u gust oblak prašine i sabirni pogon će ili dejstvovati ili neće; ništa što bi on mogao da uradi nije imalo značaja. Gurnuo je štapić u knjigu i otvorio je. Štapić je preterao u broju stranica, tako da je prstom potražio drugu projekciju i počeo da čita na stranici 287: Onda je opet Tom razvezao nadugačko i naširoko, predložio je da sva trojica kidnemo odatle jedne noći i da pribavimo opremu, pa da odemo na dve-tri nedelje preko, među Indijance, na njihovu teritoriju, da se odamo krvavim pustolovinama. A ja ću na to, dobro, može, što se mene tiče, al ja nemam para za opremu, a sve mislim da ih neću ni od kuće dobiti...
<BR>&nbsp;&nbsp;&nbsp;&nbsp;&nbsp;"Najdžele", zavapila je njegova veza. Pritisnuo je nokat da bi odgovorio. "Uključi se u brodski sistem oglašavanja - brzo." Bila je to Nika koja prekide vezu pre no što je mogao da joj odgovori. Pritisnuo je dugmiće na ravnom ekranu i audio-uređajima i dao se na slušanje.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;cev pogona se drži dobro, maksimirana na momentumu transporta
<BR>&nbsp;&nbsp;&nbsp;&nbsp;&nbsp;Ipak, mi ćemo projedriti tačno kroz to, nema sondi, kakvo je ono rastuće ski-pakovanje koje hvatam, čudno
<BR>&nbsp;&nbsp;&nbsp;&nbsp;&nbsp;Jasno se izdvojilo iz našeg traga, sada uzima uzorke, pogledaj onu liniju apsorpcije tamo, vidi kako je debela, leži na 22.000 angstroma, debela kao tvoj prst, ukršteni odeljci apsorpcije oko 4 X 1017 cm2, daaaa
<BR>&nbsp;&nbsp;&nbsp;&nbsp;&nbsp;Imam vinovnika tačno tamo, skupljač uzoraka sada je proklizao, izgleda kao da su silikatna zrnca, samo što nema silikatne linije prosečna veličina oko 105 centimetara računam Hriste, ta stvar je peptidna, jasno kao zvono, pogledaj one zglobne spojeve
<BR>&nbsp;&nbsp;&nbsp;&nbsp;&nbsp;ta materija ima dug lanac svuda po spoljašnjoj površini
<BR>&nbsp;&nbsp;&nbsp;&nbsp;&nbsp;te Zrnaste stvari su Zaogrnute time kao uljastim prelivom ili nečim
<BR>&nbsp;&nbsp;&nbsp;&nbsp;&nbsp;Ne razumem, vidimo tamo i aminokiseline to bi trebalo da budu čestice prašine, kakva je ono stvar koja prianja za
<BR>&nbsp;&nbsp;&nbsp;&nbsp;&nbsp;pogledaj onu strukturu, kao zid, dugačke lance i ostalo
<BR>&nbsp;&nbsp;&nbsp;&nbsp;&nbsp;to je ćelijska barijera, mora biti to, to nema smisla
<BR>&nbsp;&nbsp;&nbsp;&nbsp;&nbsp;jedina svrha ćelijskog zida jeste da odagna neprijatelja ovde napolju, to znači ultravioletno, UV bi razbila one lance peptida u paramparčad, izuzev one male membrane tamo, kladim se da u tome ima silikona koji može da blokira UV, tako peptidi mogu ostati unutar ćelijskih zidova, povezivati se i reprodukovati, to je jedina logična stvar koju mogu da pojmim
<BR>&nbsp;&nbsp;&nbsp;&nbsp;&nbsp;živa materija u oblacima, ne gledam je, hladna je kao kurvine bradavice, šta je termodinamički pogon života
<BR>&nbsp;&nbsp;&nbsp;&nbsp;&nbsp;puno IC-a naokolo i eto kako možemo da vidimo linije apsorpcije, iste one linije koje ulaze u najveći broj ugljeničkih jedinjenja pogledaj ono u sredini, to je silikat, originalne čestice prašine, koje je ova ćelija preradila kladim se u to
<BR>&nbsp;&nbsp;&nbsp;&nbsp;&nbsp;i dva takva sjedinjuju se tamo, vidi kako se lanci preseljavaju u ćelijski zid, to je, to, to je to
<BR>&nbsp;&nbsp;&nbsp;&nbsp;&nbsp;moj bože, ta njihova gustina, ovde sabirni pogon bezmalo zeva na njih a pulsirajući život dobija školjke od ove grupe, svuda... moraćemo da počistimo tu gužvu
<BR>&nbsp;&nbsp;&nbsp;&nbsp;&nbsp;gužvu, đavola, čoveče, to reprodukuje ćelije u onim velikim oblacima, ima više mase u ovim oblacima nego u prokletim zvezdama, budi siguran, pogledaj sve te tamne mrlje na noćnom nebu, to sigurno znači da se ta peptide hemija događa svuda...
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Najdžel je posmatrao listu nagomilanih molekula i slobodnih radikala: etanol cianoacetilen, ugljenmonoksid, amonijak, metan, voda - i shvatio da je, što se ovog univerzuma tiče, upravo ovo bilo mesto gde se hemija događala. Planete su bile neznatna pojava. Gonjene zvezdanom svetlošću gradile su spiralne putanje čiji su namotaji imali vremena da pronađu svoje partnere i izgrade čak i veće složenosti. Ovi molekularni oblaci bili su smešane hrpe gde su se formirale zvezde. Oni su, takođe, jezdili kroz solarne sisteme, razbacujući po planetama lepljive gladne ćelije.
<BR>&nbsp;&nbsp;&nbsp;&nbsp;&nbsp;U prizvuku glasova koji su dolazili od posade osećao je napetost. Videli su desetine mrtvih svetova, a sada su nabasali na kotao života. Molekularni oblaci bili su najmasovniji oblici u ovoj galaksiji i kuvali su se duže od zvezda. Lanser je naleteo i progoreo rupu u tome ostavljajući ognjeni trag. Ispred njega, nejasno svetlucajući kroz dim i maglu hemije, ukazivao se bled sjaj Rosa 128.
</TD></TR></TABLE>
<P class="next">
<A HREF=p44.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
