<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>7.
<P>&nbsp;&nbsp;&nbsp;&nbsp;&nbsp;Kada se probudio, bio je mrtav.
<BR>&nbsp;&nbsp;&nbsp;&nbsp;&nbsp;Potpuno crnilo, potuna tišina. Ništa.
<BR>&nbsp;&nbsp;&nbsp;&nbsp;&nbsp;Nikakvih mirisa. Očekivao je čist, jasan miris medicinskog centra.
<BR>&nbsp;&nbsp;&nbsp;&nbsp;&nbsp;Nije bilo šuštanja koraka u pozadini. Nije bilo zujanja rashladnih uređaja, udaljenog žamora razgovora, ili zvonjave telefona.
<BR>&nbsp;&nbsp;&nbsp;&nbsp;&nbsp;Nije mogao da oseti ni najmanji pritisak vlastite težine. Nikakav hladan sto ili uštirkan čaršav nije dodirivao njegovu kožu.
<BR>&nbsp;&nbsp;&nbsp;&nbsp;&nbsp;Isključili su sve njegove spoljašnje nerve. Osetio je navalu straha. Gubitak čula. Da bi se to uradilo, bilo je neophodno pronaći glavne nerve koji su vijugali kroz kičmu. Potom je medicinski tehničar morao da ih rasplete iz zamršenog čvora na stražnjem delu vrata. Delikatan posao.
<BR>&nbsp;&nbsp;&nbsp;&nbsp;&nbsp;Pripremali su ga za komore. Isključivanje u ovolikoj meri značilo je da mu sleduje polupermanentno uskladištenje, što je opet značilo da nije položio ispit pred medmonom.
<BR>&nbsp;&nbsp;&nbsp;&nbsp;&nbsp;Ali nikada se nije dogodilo da vas strpaju u rupu, a da vas na to ne upozore. Čak i ljudi koji su bili u kritičnom stanju dobijali su priliku da se pozdrave, obave poslednje poslove i pripreme se, ako je to upošte bilo moguće.
<BR>&nbsp;&nbsp;&nbsp;&nbsp;&nbsp;Ovo je, takođe, značilo da je Ted lagao. Onaj uglađen, nenametljiv manir, davođenje Karlosa u cilju skretanja Najdželove pažnje - da, to beše njegov stil. Najpre izazivanje sukoba, a onda odlučan udar. S obziram na nepotvrđenost Volmslijevog zakona i raskrinkavanje njegovog obmanjivanja medmona... pravi čas da se zauvek ućutka Najdželovo zajedljivo, dosadno zuktanje.
<BR>&nbsp;&nbsp;&nbsp;&nbsp;&nbsp;Medmon je izvesno otkrio neku po Najdžela nepovoljnu informaciju, ali to zacelo nije bilo dovoljno da ga strpaju u rupu bez upozorenja. Ne, mora da je tu postojao neki drugi razlog, koji bi on mogao da ospori tek mnogo godina kasnije, na Zemlji.
<BR>&nbsp;&nbsp;&nbsp;&nbsp;&nbsp;Borio se protiv zbrke koja mu se razvijala u svesti. Morao je da istraži ovo, da razmišlja. Da li je bio potpuno mrtav? Čekao je, puštajući da mu strah iščili.
<BR>&nbsp;&nbsp;&nbsp;&nbsp;&nbsp;Koncentriši se. Razmišljaj o smirenosti, stišanosti.
<BR>&nbsp;&nbsp;&nbsp;&nbsp;&nbsp;Da. Evo.
<BR>&nbsp;&nbsp;&nbsp;&nbsp;&nbsp;Osetio je jedan slab ali pravilan damar, koji je možda poticao od njegovog srca.
<BR>&nbsp;&nbsp;&nbsp;&nbsp;&nbsp;U pozadini toga, kao iz neke velike daljine, doprlo je slabašno, jedva osetno lepetanje pluća.
<BR>&nbsp;&nbsp;&nbsp;&nbsp;&nbsp;I to je bilo sve. Znao je da su unutrašnji nervi tela tanano raspoređeni. Oni su odavali samo mutne, tupe osete. No, bilo je dovoljno saopštiti im da osnovne funkcije još taljigaju.
<BR>&nbsp;&nbsp;&nbsp;&nbsp;&nbsp;Naslućivao se jedva primetan pritisak, koji je možda ukazivao na njegovu bešiku. Ništa određeno nije uspevao da uhvati iz pravca ruku i nogu.
<BR>&nbsp;&nbsp;&nbsp;&nbsp;&nbsp;Pokušao je da pomeri glavu. Ništa. Nikakvog efekta.
<BR>&nbsp;&nbsp;&nbsp;&nbsp;&nbsp;A da otvori jedno oko? Samo crnilo.
<BR>&nbsp;&nbsp;&nbsp;&nbsp;&nbsp;Noge - pokušao je obema, nadajući se da je nedostajao samo doživljaj. Možda će, kroz promenu pritiska negde u telu, biti u stanju da utvrdi da mu se noga pokreće.
<BR>&nbsp;&nbsp;&nbsp;&nbsp;&nbsp;Nikakve reakcije. Ali ako je mogao da oseti bešiku, trebalo je da može da oseti i nešto kao posledicu pomeranja nogu.
<BR>&nbsp;&nbsp;&nbsp;&nbsp;&nbsp;To je značilo da je motorička kontrola donjeg dela tela bila iskopčana.
<BR>&nbsp;&nbsp;&nbsp;&nbsp;&nbsp;Obuzela ga je panika. Bilo je to hladno, krto usećanje. U normalnim okolnostima jedna ovako snažna emocija prouzrokovala bi dublje disanje, jači rad srca, peckavu uzrujanost. Nije osećao ništa od svega toga. Nazirao se jedino kovitlac sukobljavajućih misli, nervozno račvanje u njegovoj svesti slično letnjim munjama. Evo kako je izgledalo biti jedna analitička stvarčica, mašina, pokretna matrica proračunavanja, bez hemijskih i žlezdanih vezanosti.
<BR>&nbsp;&nbsp;&nbsp;&nbsp;&nbsp;Nisu završili posao, inače se više nikada ne bi probudio. Neki tehničar je uprskao stvar. Isključio je negde neki nervni čvor, upotrebivši prekidač delića, uštinuvši možda koje vlakno više.
<BR>&nbsp;&nbsp;&nbsp;&nbsp;&nbsp;Radili su na velikoj raskrsnici između mozga i kičmene moždine, ispod baze lobanje. Tamo se nalazilo ono što bi se moglo nazvati velikim kablom, a tehničari su se snalazili na temelju fidbek analiza. Nije bilo teško pobrkati mikroskopski mala nervna vlakna. Ukoliko je tehničar radio brzo, priželjkujući predah s kafom, moglo mu se dogoditi da reaktivira moždane funkcije svesti, a da to ne primeti sve do nekog potonjeg mikroskopskog pregleda.
<BR>&nbsp;&nbsp;&nbsp;&nbsp;&nbsp;Morao je da preduzme nešto.
<BR>&nbsp;&nbsp;&nbsp;&nbsp;&nbsp;Ona čudna hladna panika ponovo ga je zgrabila. Adrenalin, preostao od nekih ranijih, dubljih psiholoških reakcija? Bio je sada uplašen, ali u telu nije nalazio nikakav odjek u smislu poznate hemijske simfonije. Njegovi podsistemi žljezda behu iskopčani.
<BR>&nbsp;&nbsp;&nbsp;&nbsp;&nbsp;Nije bilo nikakvog načina da se utvrdi brzina proticanja vremena. Brojao je otkucaje srca, ali brzina njegovog pulsa zavisila je od toliko mnogo činilaca...
<BR>&nbsp;&nbsp;&nbsp;&nbsp;&nbsp;U redu, ako je tako - koliko mu je vremena preostalo? Znao je da su potrebni sati da bi se isključio nervni sistem, ugasile limfne zone, razvodnili ostaci krvi. Sati. Pored toga, tehničari su dobar deo posla prepuštali automatskim sredstvima.
<BR>&nbsp;&nbsp;&nbsp;&nbsp;&nbsp;Iskusio je slabašan oset hladnoće kao u daljini. Izgledalo je da se to širi dok je obraćao pažnju na njega, da mu ispunjava telo donoseći prijatnu, nežnu smirenost... plutanje... blago kliženje ka snu.
<BR>&nbsp;&nbsp;&nbsp;&nbsp;&nbsp;Nešto je duboko u njemu reklo ne.
<BR>&nbsp;&nbsp;&nbsp;&nbsp;&nbsp;Prisilio se da razmišlja o ovom crnilu i hladnoći koja se privlačila. Tehničari su uvek ostavljali prolaz prema spoljašnjosti, tako da pacijent, ako nešto krene naopako, može da signalizira. Bila je to mera predostrožnosti primenjivana upravo u ovakvim situacijama.
<BR>&nbsp;&nbsp;&nbsp;&nbsp;&nbsp;Obrve? Pokušao je s njima, ali ništa nije osetio. Usta? Ista stvar.
<BR>&nbsp;&nbsp;&nbsp;&nbsp;&nbsp;Nagnao je sebe da razmišlja o nizu stepenasto povezanih činova, neophodnih da se uobliči reč. Stezanje grla. Izdisanje vazduha većom brzinom. Pomicanje jezika i usana.
<BR>&nbsp;&nbsp;&nbsp;&nbsp;&nbsp;Ništa. Ni najmanjeg bruja odjeka u sinusnim šupljinama koji bi mu saopštio da su ti mišići radili, da je dah uzdrmao glasne žice.
<BR>&nbsp;&nbsp;&nbsp;&nbsp;&nbsp;Najjednostavniji metod smeštanja u komoru sastojao se od isključivanja čitavog velikog dela tela. To se po svoj prilici ovde dogodilo. Tako je. Glava mu je bila isključena, baš kao i noge. Stopala takođe. A genitalije, pomisli on gorko, nisu bile pad svesnam kontrolom čak ni u njegova najbolja vremena.
<BR>&nbsp;&nbsp;&nbsp;&nbsp;&nbsp;Onda ruke? Pokušao je levom. Nije osetio nikakvu odgovarajuću unutrašnju promenu pritiska. Ali koliko velik je efekat uopšte mogao biti? Moglo mu se dogoditi da maše uzdignutim rukama po vazduhu a da uopšte ne zna za to.
<BR>&nbsp;&nbsp;&nbsp;&nbsp;&nbsp;Pokušaj desnom. I opet, nikakvog načina da se kaže da...
<BR>&nbsp;&nbsp;&nbsp;&nbsp;&nbsp;Ne, čekaj. Jedno razliveno osećanje nečeg... Pokušaj da se setiš koje mišiće valja pokrenuti. Prolazio je kroz život oslanjajući se na trenutnu povratnu spregu svakog vlakna, sidreći se u vlastitom telu, promatrajući kako svaka kretnja nagoveštava sledeću. Na koji način je mogao da to precizno analizira.
<BR>&nbsp;&nbsp;&nbsp;&nbsp;&nbsp;Kako je u normalnom stanju podizao ruku? Mišići su se grčili povlačeći jednu stranu ruke ili ramena. Drugi su se olabavljivali, dopuštajući da se ruka savije. Pakušao je da to izvede.
<BR>&nbsp;&nbsp;&nbsp;&nbsp;&nbsp;Da li je osetio neku težinu u znak odgovora? Slabo, odviše slabo. Možda samo njegovo uobraženje.
<BR>&nbsp;&nbsp;&nbsp;&nbsp;&nbsp;Možda mu je desna ruka štrčala, a da on to ne zna. Pomoćnici bi to, međutim, videli i spustili je niz telo, pitajući ga šta se događa... osim ako nisu bili odsutni, izuzev ako nisu otišli na kafu, ostavivši skvrčeno staro telo da postepeno malakše i uđe u stanje dugotrajnog mirovanja, u prisustvu medmona koji je neprekidno vršio provere, kako bi obezbedio da se ništa loše ne dogodi tom vremešnom truplu...
<BR>&nbsp;&nbsp;&nbsp;&nbsp;&nbsp;Pretpostavimo da je ta ruka radila. Čak i kada bi to neko video - da li je to bilo ono što je on želeo? Ako bi mu obrnuli glavu na leđa - šta je mogao da učini? Da zahteva poštovanje svojih prava? Ted je van svake sumnje do sada doneo odluku o njegovom slučaju. Pomoćnicima je zacelo naloženo da ga spakuju u komoru bez obzira na to šta on o tome misli. Za njegovo dobro, znate.
<BR>&nbsp;&nbsp;&nbsp;&nbsp;&nbsp;Očajavajući, prekinuo je koncentraciju i naglo olabavio mišiće.
<BR>&nbsp;&nbsp;&nbsp;&nbsp;&nbsp;Ovo je bilo nagradeno jednim tup.
<BR>&nbsp;&nbsp;&nbsp;&nbsp;&nbsp;Udarila je o sto. Prakleta stvar je upalila. Čekao je. Ništa mu nije prišlo u ovom crnilu. Nikakav pomoćnik mu nije prišao da prepoveže kablove i ispravi grešku.
<BR>&nbsp;&nbsp;&nbsp;&nbsp;&nbsp;Verovatno je bio sam. Gde?
<BR>&nbsp;&nbsp;&nbsp;&nbsp;&nbsp;Još ne u komori jer u tom slučaju ne bi mogao jasno da razmišlja. Na ploči medmona, onda. Upinjao se da se seti rasporeda u prostoriji.
<BR>&nbsp;&nbsp;&nbsp;&nbsp;&nbsp;Pristupni terminali nalazili su se sa obeju strana, odražavajući potpunu sliku tela. Ako je tako, možda bi ispružena desna ruka mogla da dosegne do polovine prekidača inputa.
<BR>&nbsp;&nbsp;&nbsp;&nbsp;&nbsp;Usredsredio je svu pažnju i ponovo uzdigao ruku. Šaka je verovatno funkcionisala. Bilo ju je praktično nemoguće iskopčati, a da ruka pri tom ostane živa. Oprezno prebirajući po sećanju, spustio je ruku, zarotirao je...
<BR>&nbsp;&nbsp;&nbsp;&nbsp;&nbsp;Tup udar. Neko dolazi? Ne, bilo je preblizu. Ruka je pala.
<BR>&nbsp;&nbsp;&nbsp;&nbsp;&nbsp;Teško je bilo održati ravnotežu. Vežbao je rotiranje ruke ne podižući je. Nije mogao znati da li je u tome imao uspeha, ali neki pokreti izgledali su mu ispravni, poznati, dok sa drugima to nije bio slučaj. Radio je bez povratne sprege, nastojeći da u pamćenje prizove tačan oset okretanja ruke. Spuštao ju je uz bok, preko ivice. Razrađivao prste.
<BR>&nbsp;&nbsp;&nbsp;&nbsp;&nbsp;Zaustavio se. Ako zakači pogrešnu kontrolu moglo se desiti da isključi ruku. Bez spoljašnjih nerava nije imao načina da utvrdi da li radi pravu stvar, ista kocka. Da je bio u stanju, Najdžel bi slegnuo ramenima. Ma, šta, do đavola.
<BR>&nbsp;&nbsp;&nbsp;&nbsp;&nbsp;Kljucnuo je ispruženim prstima. Ništa.
<BR>&nbsp;&nbsp;&nbsp;&nbsp;&nbsp;Počeo je da petlja i na neki način je prozirući mutne obrasce u svesti znao da udara po ivici ploče. To saznanje daprlo je odozdo, kao svojevrstan odjek mreža tankih nerava duboko u njemu. Telo nije moglo da bude potpuno iseckano na komade? Informacija se širila, a nemi bubrezi, jetra i creva znali su na neki svoj mutan način šta se napolju događa.
<BR>&nbsp;&nbsp;&nbsp;&nbsp;&nbsp;Jedan slabašan pritisak odgovorio mu je da su mu se prsti sklopili oko nečeg, da su to stiskali. Naterao je prste da to okrenu.
<BR>&nbsp;&nbsp;&nbsp;&nbsp;&nbsp;Ništa se nije dogodilo. Nije prekidač, dakle. Dugme?
<BR>&nbsp;&nbsp;&nbsp;&nbsp;&nbsp;Tresnuo je prstima. Osetio je slabašan trzaj u sinusnim šupljinama. Mora da je jako udario ploču kada je izazvao ovaj oset. Bez povratne nervne sprege nije postojao način da se proceni snaga udarca. Udario je; trzaj. Ponovo. Ponovo...
<BR>&nbsp;&nbsp;&nbsp;&nbsp;&nbsp;Jedan hladan potres popeo mu se uz desni list. Preplavio ga je bol. Noga mu je bila u grču. Trzala se na ploči udarajući po medmonu. Ova iznenadna navala oseta zbunila ga je. U ošamućujućem talasu jedva da je mogao da razlikuje bol od zadovoljstva.
<BR>&nbsp;&nbsp;&nbsp;&nbsp;&nbsp;Noga je udarala po ploči kao poludela životinja. Njegovi autonomni sistemi pokušavali su da održe temperaturu tela pomoću grčenja mišića, crpeći energiju iz šećera preostalog u tkivima. Uobičajena reakcija. To je bio jedan od razloga zbog kojih su ga isključili.
<BR>&nbsp;&nbsp;&nbsp;&nbsp;&nbsp;Ipak, uspeo je da aktivira nervnu mrežu, što mu je i bio cilj. Još jednom je slepo lupio prstima. Naviruća hladnoća u središnjem delu. Ponovo. Još hladnoće, sada u desnoj nozi. Ponovo. Peckavi oset na usnama, na obrazima. Ali ne i potpuni oseti; nije mogao da oseti prsa ili ruke. Posegao je da pritisne još jedno dugme, a onda zastao zamislivši se.
<BR>&nbsp;&nbsp;&nbsp;&nbsp;&nbsp;Do sada je imao sreće. Otvarao je mrežu čula. Najveći deo desne strane emitovao je spoljašnje podatke. Noga se sada, kada ju je stavio pod kontrolu manje cimala.
<BR>&nbsp;&nbsp;&nbsp;&nbsp;&nbsp;Ali ako u sledećem pritiskivanju potrefi dugme za isključivanje desne ruke, s njim je svršeno. Ostaće da leži ovde bespomoćno sve dok se tehničari ne vrate.
<BR>&nbsp;&nbsp;&nbsp;&nbsp;&nbsp;Najdžel povuče ruku s ploče. Pustio je da mu nasumce prelazi po prsima. Motorna kontrola se, po svoj prilici, protezala do gornjeg dela prsa i ramena, s obzirom na to da je već uspeo ovo da uradi. Međutim, bez ijednog inputa odatle, nije znao koliko može postići.
<BR>&nbsp;&nbsp;&nbsp;&nbsp;&nbsp;Privoleo je mišiće da ga iskrenu na levi bok. Ispunio ga je neobičan osećaj naginjanja. Negde se pojavila napetost. Mišići su se zatezali, spajali, stiskali, ispružali, protezali. Još...
<BR>&nbsp;&nbsp;&nbsp;&nbsp;&nbsp;Osećaj tople tvrdoće na obrazu. Pritisnuo je nos uz ploču, ali čulo mirisa je manjkalo. Vrh ploče. Delom se prebacio preko ivice.
<BR>&nbsp;&nbsp;&nbsp;&nbsp;&nbsp;Osetio je umor koji se gomilao i širio. Mišići ruke emitovali su okolnom telu svoju patnju, pothranjivanu okupljanjem iscrpljenih molekula - nosilaca šećera.
<BR>&nbsp;&nbsp;&nbsp;&nbsp;&nbsp;Nije bilo vremena za odmor. Mišići su naprosto morali stalno da rade. Naterao je ruku da se pruži ka levoj strani ploče. Nije magao ništa da oseti, ali sada barem nije postojala opasnost da napravi sudbonosnu grešku.
<BR>&nbsp;&nbsp;&nbsp;&nbsp;&nbsp;Nasumično je pritiskao, tragajući. Oštrica bola sevnula mu je levom stranom tela. Iza toga usledila je oštra hladnoća. Snopovi mišića stadoše žestoko da se trzaju, šaljući talasiće bola kroz njegovu levu stranu.
<BR>&nbsp;&nbsp;&nbsp;&nbsp;&nbsp;Ponovo je lupnuo prstima. Svetlost blesnu prema njemu. Pogodio je mrežu optičkog nerva. Drečavo bogato crvenilo. Shvatio je da su mu oči i dalje zatvorene. Otvorio ih je. Žuta svetlost nahrupi umutra. Zaklopio ih je, izbegavajući prejak sjaj, i ponovo pritisnuo.
<BR>&nbsp;&nbsp;&nbsp;&nbsp;&nbsp;Krt, studen bolnički miris. Još jednom je lupnuo prstima.
<BR>&nbsp;&nbsp;&nbsp;&nbsp;&nbsp;Zaglušiše ga zvuci. Mehaničko zvečanje, udaljeno zujanje, predenje rashladnih uređaja. Nikakvih glasova.
<BR>&nbsp;&nbsp;&nbsp;&nbsp;&nbsp;Žmirnuo je. Ležao je na beloj ploči zureći gore u fluoroscentna svetla. Sada kada je mogao da vidi brzo je uključio ostatak svojih mreža.
<BR>&nbsp;&nbsp;&nbsp;&nbsp;&nbsp;Posegao je rukom u pravcu vrata - i ona, na njegovo iznenađenje, krenuše u drugom pravcu. Oprezno je pokrenuo prste. Ruka mu je dolazila iz neke tačke iznad glave, pružajući se naniže... ali to beše nemoguće. Pomerio je drugu ruku. Ušla je u njegovo vidno polje na isti način, odozgo.
<BR>&nbsp;&nbsp;&nbsp;&nbsp;&nbsp;Nešto nije bilo u redu s njim. Zatvorio je oči. Šta je moglo dovesti do ovoga...
<BR>&nbsp;&nbsp;&nbsp;&nbsp;&nbsp;Delimično se obrnuo i obazreo po komori medmona. Pred očima mu je iskrsnuo znak na vratima. Stajao je naopačke. Pružio je ruku i dohvatio ivicu ploče. I ona je stajala naopačke.
<BR>&nbsp;&nbsp;&nbsp;&nbsp;&nbsp;U tome je bila stvar. Kada je oko hvatalo svetlost i bacalo je na mrežnjaču, obična optika je izvrtala sliku. Nervi mrežnjače filtrirali su taj signal i slali ga u mozak.
<BR>&nbsp;&nbsp;&nbsp;&nbsp;&nbsp;Medicinski tehničar je, dakle, i ovde uprskao stvar. Nervi mrežnjače nisu radili kako treba. Možda je to bilo lako ispraviti: verovatno je valjalo pomeriti ukrštanje tananih vlakana za delić milimetra. Ali Najdžel to nije mogao, nije znao kako se to radi. Moraće da se snađe i ovako.
<BR>&nbsp;&nbsp;&nbsp;&nbsp;&nbsp;Najdžel je počeo da petlja oko čestara vodova koji su vijugali preko njegovog tela. Bilo bi mu lakše da nije gledao ono što je radio. Morao je veoma pažljivo da iskopča priključke na tačkama nervnih veza. Nije bilo lako otkačiti pravi čvor vodova na potiljku. Konačno je uspeo da se oslobodi i toga.
<BR>&nbsp;&nbsp;&nbsp;&nbsp;&nbsp;Osetio je kako se vruć bol razliva iz tog dela, šireći se po lobanji. Nervi su bili sasvim ogoljeni i slali su udare utisaka na sve strane kroz tu oblast, izazivajući grčeve u mišićima.
<BR>&nbsp;&nbsp;&nbsp;&nbsp;&nbsp;Prevrnuo se preko ivice i osmotrio radni sto pokraj ploče. Na njemu je stajala prava zbrka konektora, mikroelektronike i namotaja bezmalo nevidljive žice. Bio je tu i jedan poklopac čiji mu se oblik učinio upravo odgovarajući. Pružio je ruku prema njemu i promašio. Njegov mozak je video da se ruka kreće naviše i ispravljao je pokret uvek u pogrešnom pravcu.
<BR>&nbsp;&nbsp;&nbsp;&nbsp;&nbsp;Tri puta je pokušavao pre no što je uspeo da ovlada novom koordinacijom. Dograbio je poklopac i umalo ga nije ispustio. Oprezno ga je prineo glavi. Meki oval pun žica odgovarao je zjapećoj rupi na njegovom potiljku. Malo se baktao s tim pre no što je skliznulo - uz jedno snik - na mesto. Onaj bol nestade.
<BR>&nbsp;&nbsp;&nbsp;&nbsp;&nbsp;Seo je. Grčevi su putovali njegovim telom. Dahtao je. Bol se rascvetavao sa svakim pokretom. No, on je bio pri punoj svesti i strahovito ljut. Nalazio se u napuštenom medicinskom odeljenju.
<BR>&nbsp;&nbsp;&nbsp;&nbsp;&nbsp;Proučavao je optičke rezultate na svom medicinskom monitoru. Program je bio izražen pretežno u brojevima. Nije uspevao da u dovoljnoj meri iskrene glavu da bi mogao da pročita izvrnute brojeve. Potrudio se da ih pročita direktno. Posle par časaka to i nije bilo tako teško. Žmirkavi digitalni program otkrio mu je da je njegovo isključivanje trebalo da potraje još pedeset sedam minuta.
<BR>&nbsp;&nbsp;&nbsp;&nbsp;&nbsp;Stao je na noge. Drhtao je imajući utisak da mu je glava prazna. Uspeo je da ponovo dođe u posed sopstvene hemije i to beše više nego prijatno. Padao je u iskušenje da se na trenutak odmori i dopusti da ga preplavi beskrajna reka čulnih oseta. Čak je i ova sterilizovana soba sa oskudnom belom svetlošću delovala jarko, prepuna pojedinasti, mirisa, utisaka. Nikada ovoliko nije voleo život.
<BR>&nbsp;&nbsp;&nbsp;&nbsp;&nbsp;Ali nije bio bezbedan. Pauze za kafu nisu trajale doveka. Moraće da pronađe svoju odeću, da izađe...
<BR>&nbsp;&nbsp;&nbsp;&nbsp;&nbsp;Krenuo je prema bočnim vratima. Prvih nekoliko koraka ga je naučilo da glavu pogne dole prema stopalima. Bio je međutim, prinuđen, da oči pokreće u suprotnom pravcu, kako bi mogao da se snađe u vidnom polju. Udario je u medmon i zamalo pao preko stola. Posle nekoliko trenutaka izveštio se u navigaciji oko stvari. Hodao je oprezno, osećajući svaki probod žestokog bola prouzrokovan protivljenjem leve strane njegovog tela da potpuno oživi. Desna ruka ga je pekla i podrhtavala od grčeva.
<BR>&nbsp;&nbsp;&nbsp;&nbsp;&nbsp;Stigao je do vrata, malko ih otvorio i gvirnuo kroz njih. Teško je bilo raspoznati naopačke okrenutu opremu u drugoj prostoriji. Tkanine na žicama štrčale su naviše. Stolice su prianjale uz tavanicu. Izborio se protiv osećaja vrtoglavice. Oči su saopštavale njegovom mozgu da stoji na tavanici, a negde u njemu alarmni sistemi su bučno negodovali.
<BR>&nbsp;&nbsp;&nbsp;&nbsp;&nbsp;Video je otvorene ladice s hirurškim instrumentima, komoru za ispiranje, elektronske instrumente. Pripremna soba. Polako je prošao kroz nju.
<BR>&nbsp;&nbsp;&nbsp;&nbsp;&nbsp;Pronašao je svoju odeću koja je visila u ormanu, poričući gravitaciju. Bilo mu je lakše da se odene ako zatvori oči, rukovodeći se isključivo osećajem. Šteta što nije mogao i da hoda na taj način.
</TD></TR></TABLE>
<P class="next">
<A HREF=p55.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
