<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>1.
<P>&nbsp;&nbsp;&nbsp;&nbsp;&nbsp;Dole, u okean noći. Zagnjurivač je bio sjajna drečava božićna lopta, s blistavim pločicama razlivajuće svetlosti. Bacao je bled sjaj na masivne grebene sleđenog ugljendioksida, koji je optočavao okno. Motori su zujali. U teskobnoj kabini vazduh se hladio a pritisak rastao.
<BR>&nbsp;&nbsp;&nbsp;&nbsp;&nbsp;Lanserove proračunske analize otkrile su na desetine toplih tačaka na površini. To su bile pukotine u ledenim slojevima, gde su vrele struje iz unutrašnjosti probile put kroz napukline u ledenim kontinentima. Planinski venci leda i stena kretali su se i pomerali u žestokoj tektonici, lomeći se, ugibajući se i prskajući.
<BR>&nbsp;&nbsp;&nbsp;&nbsp;&nbsp;Ovaj mesec je bio veći od Ganimeda. Ispod njegove ledene kože, cirkulisale su velike količine tečnosti i bljuzgavice. U središtu, jezgro od stena i metala postajalo je toplije zbog raspadanja radio-aktivnih elemenata. I sama Zemlja je sticala najveći deo svoje unutrašnje toplote od raspada radijuma i uranijuma. Ovde je unutrašnja toplota tražila izlaz, pritiskajući tanku sferičnu ledenu kapu, pronalazeći neki otvor ovde, neku slabost onde, da bi konačno provaljivala površinu slaveći kratkotrajnu pobedu.
<BR>&nbsp;&nbsp;&nbsp;&nbsp;&nbsp;Kada bi taj tok snažnije nabujao, pokrenuta tečnost je stvarala vulkane. Iz njihovih kratera neprekidno se podizala para. Oni su stvarali ravnice prošarane jezerima, na mestima gde su vodene struje malaksavale. Posade koje su radile na terenu opredeljivale su se za mirnija izvorišta, tako da nisu morale da se bore s jakom turbulencijom kada se zagnjurivač spuštao da istražuje.
<BR>&nbsp;&nbsp;&nbsp;&nbsp;&nbsp;Kako su dublje ulazili, okno se proširivalo. Komadine leda proletale su pored njih u žućkastoj svetlosti farova. Spustili su se nekoliko kilometara kroz rastvore amonijaka, bljuzgavicu ugljen dioksida, metanskih kristala i svetlucavih mrlja raznih otpadaka. Mesečevo obrtanje rastresalo je zrnaste stene, stvarajući tanane lebdeće velove koji su naspram pokretnih svetala zagnjurivača izgledali kao svetlucave zavese.
<BR>&nbsp;&nbsp;&nbsp;&nbsp;&nbsp;Dospeli su do zone srazmerno čiste vode. Karlos je ispustio veliku kesu sa zagnjurivača i poravnuo pramac u struju. Zatalasala se i nahrupila - snažno, iako je bila svega jedan malekul debela. Karlos je pokazao Niki kako da pričvrsti plutače za rep one kese i izjurio napolje. Pronašao je jaku potisnu struju. Kada je doviknuo, ona je oslobodila plutače i vreća se samozaptila. Nošena plutačima počela je da se uzdiže oknom. Trebalo je da iskoči na površinu jezera, nasuče se na obalu a spektometri mase će nakon toga izdvojiti redak deuterijum. Lanserovi fuzioni motori mogli su da sagorevaju deuterijum pojačavajući reakcije koje su se odvijale u sabirnom pogonu.
<BR>&nbsp;&nbsp;&nbsp;&nbsp;&nbsp;"Detektori nečistoća registruju veoma mnogo otrovnih materija", primeti Najdžel.
<BR>&nbsp;&nbsp;&nbsp;&nbsp;&nbsp;"Pravi zoološki vrt škarta", promrmlja Karlos. Nije prozborio ni reč od početka spuštanja. Lice mu se grčilo od sukobljenih misli, a pažnja mu je bila prikovana za složenu kontrolnu tablu u obliku polumeseca.
<BR>&nbsp;&nbsp;&nbsp;&nbsp;&nbsp;"Kako izgleda?" Nika je došla pošto je ručno oslobodila plutače.
<BR>&nbsp;&nbsp;&nbsp;&nbsp;&nbsp;"Pileća supa, zapravo. Ili ekvivalent Rosa 128", oglasi se Najdžel sa zadnje ležaljke na kojoj se odmarao.
<BR>&nbsp;&nbsp;&nbsp;&nbsp;&nbsp;Karlos reče: "Oni iz naučnog odseka spremaju se da dođu ovamo kroz nekoliko dana i uzmu duboke uzorke."
<BR>&nbsp;&nbsp;&nbsp;&nbsp;&nbsp;"Zanimljivo. Puno teških molekula. Ima i slobodnih radikala."
<BR>&nbsp;&nbsp;&nbsp;&nbsp;&nbsp;"Ova voda je previše hladna da bi spantano proizvodila slobodne radikale", primeti Nika. "Nema nijednog izvora energije."
<BR>&nbsp;&nbsp;&nbsp;&nbsp;&nbsp;"Zaista." Najdžel se namrštio. "Čovek bi pomislio..."
<BR>&nbsp;&nbsp;&nbsp;&nbsp;&nbsp;Karlose, hoću da razgovaram s tim tvojim putnicima.
<BR>&nbsp;&nbsp;&nbsp;&nbsp;&nbsp;"Ovo je peti put kako nas zove", reče Karlos.
<BR>&nbsp;&nbsp;&nbsp;&nbsp;&nbsp;Najdžel zevnu. "Sirotan. Pitaj ga ima li kakvih novosti."
<BR>&nbsp;&nbsp;&nbsp;&nbsp;&nbsp;"Tede, situacija je odista izmakla kontroli, i ja naprosto želim da uradim ono što..."
<BR>&nbsp;&nbsp;&nbsp;&nbsp;&nbsp;Znam to. Kada te neko tako iznenada zaskoči, nije čudo što pobrkaš odgovornosti - znam Karlose.
<BR>&nbsp;&nbsp;&nbsp;&nbsp;&nbsp;Najdžel prašapta. "Zvuči sasvim razumno i opraštajuće. Taj Ted je čovek za sva vramena."
<BR>&nbsp;&nbsp;&nbsp;&nbsp;&nbsp;Nika se osmehnu ućutkavajući ga.
<BR>&nbsp;&nbsp;&nbsp;&nbsp;&nbsp;"Čudesan glumac. Nisam to do sada umeo da cenim."
<BR>&nbsp;&nbsp;&nbsp;&nbsp;&nbsp;Karlos je malo govorio poslednji sat vremena.
<BR>&nbsp;&nbsp;&nbsp;&nbsp;&nbsp;Prilika da razgovara s trećom stranom otvorila ga je. Nije mogao da skriva zbunjenost i nesigurnost, ali se to prelamalo kroz protivljenje da prizna vlastiti čin. Ili će barem Lendon to tako protumačiti, pretpostavljao je Najdžel. Lendon je slušao i savetovao se s upravnikom operacija na Boginjama.
<BR>&nbsp;&nbsp;&nbsp;&nbsp;&nbsp;Osoblje koje je radilo na površini bilo je besno zbog njihovog kršenja pravila i moguće opasnosti - prevashodno za opremu; valjalo je uvek imati na umu šta se da zameniti - u slučaju da Karlos zapadne u škripac. Ali ukoliko bi se držao podalje od zidova okna imalo je smisla pustiti ga da ide dalje, da otkriva tokove čiste vode i puni vreće u obliku suza. Lendon se još neko vreme savetovao, a onda dao Karlosu dozvolu da privremeno ostane dole. Ako se, međutim, nešto promeni, ili se Najdželavo stanje pogorša...
<BR>&nbsp;&nbsp;&nbsp;&nbsp;&nbsp;"Poneo sam filter sa sobom", ubaci Najdžel.
<BR>&nbsp;&nbsp;&nbsp;&nbsp;&nbsp;Pitao sam se kada će se oglasiti glavni dasa. Moram reći da je to potpuno u skladu sa čitavom tvojom karijerom. Pucaš pod pritiskom.
<BR>&nbsp;&nbsp;&nbsp;&nbsp;&nbsp;Bilo je prizvuka džentlmenske hladnoće u Lendonovom glasu. Obojica su, dakako, govorili za magnetofonski zapis, koji će možda u nekoj budućnosti biti emitovan.
<BR>&nbsp;&nbsp;&nbsp;&nbsp;&nbsp;"Pre bih rekao da se podvrgavam faznom prelazu. Ili kaljenju. Čudesan je to proces. Smanjuje krtost. Razrešava unutrašnje napetosti."
<BR>&nbsp;&nbsp;&nbsp;&nbsp;&nbsp;Pa, sačekajmo trenutak glasanja koje si zahtevao. Misliš li da skup neće uzeti u obzir ovu bežaniju.
<BR>&nbsp;&nbsp;&nbsp;&nbsp;&nbsp;"Ja sam dabrovoljno pošla s njim, Tede", reče Nika. "Imaš li nameru i mene da zatvoriš?"
<BR>&nbsp;&nbsp;&nbsp;&nbsp;&nbsp;"Ne poturaj se pod nož", umeša se Karlos. "Tede, nadam se da mažeš da shvatiš da je ona u veoma uzbuđenom stanju i ne stvarno..."
<BR>&nbsp;&nbsp;&nbsp;&nbsp;&nbsp;Shvatam. Pa, mogao sam da prođem i bez ovog sranja koje si mi servirao, Najdžele. Posle svih onih vesti koje su stigle sa Zemlje, ovde je atmosfera usijana. Čekamo naređenja za povratak i moglo bi se desiti da izmenim plan svega...
<BR>&nbsp;&nbsp;&nbsp;&nbsp;&nbsp;"Kakve su vesti?" upita Nika.
<BR>&nbsp;&nbsp;&nbsp;&nbsp;&nbsp;Primamo slab noseći talas. Izgleda da je došlo do novih termonuklearnih udara. Čini se da se satelitski rat završio onako kako su svi predviđali - potpunim uništenjem. Ima i izveštaja o tuđinskim letelicama u orbiti. Neke od njih sleću u okeane.
<BR>&nbsp;&nbsp;&nbsp;&nbsp;&nbsp;"Moj bože", reče Nika tiho.
<BR>&nbsp;&nbsp;&nbsp;&nbsp;&nbsp;Daaa. A Najdžel je odabrao baš ovaj trenutak da izvuče jedan od svojih...
<BR>&nbsp;&nbsp;&nbsp;&nbsp;&nbsp;"Pomalo si nehatan u pogledu gubitaka, nije li tako", reče Najdžel oštro. "Dobijao si signale upozorenja o stanju na Zemlji - to se kuvalo čitavih nedelju dana. Mislio si, međutim, da me strpaš u komoru dok su ljudi zaokupljeni tim stvarima. Nije čudo što se sve to događa odjednom samo, ne odvija se onako kako si ti isplanirao, je li tako?"
<BR>&nbsp;&nbsp;&nbsp;&nbsp;&nbsp;Paranoidno, Najdžele, odista paranoidno.
<BR>&nbsp;&nbsp;&nbsp;&nbsp;&nbsp;"Videćemo. Ako imam još pokojeg prijatelja tamo koji su sprečeni da glasaju za mene..."
<BR>&nbsp;&nbsp;&nbsp;&nbsp;&nbsp;Posle ovog? Na tvom mestu ne bih se kladio na to.
<BR>&nbsp;&nbsp;&nbsp;&nbsp;&nbsp;Najdžel napravi ljutitu grimasu. "Ovaj razgovor ne vodi nikuda. Karlose, šta je ono na sonaru? Velika struktura u levom kvadratu."
<BR>&nbsp;&nbsp;&nbsp;&nbsp;&nbsp;"Prekidam vezu", reče Karlos u mikrofon. Posao je ponovo izbio u prvi plan. Nagnuo se prema prozoru gledajući niz struju.
<BR>&nbsp;&nbsp;&nbsp;&nbsp;&nbsp;"Hteo sam da ga izbacim iz sedla", reče Najdžel blago. "Ne sme se zazirati od svega."
<BR>&nbsp;&nbsp;&nbsp;&nbsp;&nbsp;"Ako tresnemo u jedan od onih bregova..."
<BR>&nbsp;&nbsp;&nbsp;&nbsp;&nbsp;"To ne znači da moramo da se držimo kilometrima daleko. Mogli bismo se upustiti u malo istraživanje dok čekamo na dželata."
<BR>&nbsp;&nbsp;&nbsp;&nbsp;&nbsp;"Nika, hoćeš li da razviješ vreću? Ovde hvatam dobar procent."
<BR>&nbsp;&nbsp;&nbsp;&nbsp;&nbsp;Uputila se natrag prema opremi. Okviri plutača i vreće bili su uredno smešteni u velikoj komori koja je zauzimala najveći deo brodskog prostora. Prišla je velikoj komandnoj tabli na ulazu u komoru. "Oslobođeno!" Začulo se jedno potvrdno tup i jedno vuuuš.
<BR>&nbsp;&nbsp;&nbsp;&nbsp;&nbsp;Karlos klimnu glavom. Najdžel se premesti u kopilotsko sedište. Ležao je u njemu i proučavao komandnu tablu. Telom su mu pralazili žmarci. Karlos sav predan poslu naginjao se preko srpastog reda kamandi. Čovek je ispoljio tipičnu mušku reakciju za vreme razgovara sa Lendonom. To je bio čest slučaj kada su u razgovoru pretežno učestvovali muškarci; svaki je prosto kipteo od želje da nešto kaže, jedva čakajući da drugi završi, tražeći dragocenu priliku da plasira sopstveni obrazac. Najdžel je to davoljno često činio, te je mogao da prepozna takvo stanje. Međutim, za njega je bilo novo to što je došao do ovog otkrića. Proveo je čitav život probijajući se napred, manevrišući govorom po svojoj želji. Usredsređujući se, uvek se usredsređujući. Postojali su i drugi načini rada, manje mukotrpne staze. Učio ih je polako, postepeno. Činjenica da je Karlos pokazivao te prepoznatljive znake govorila je da je ovaj čovek uspostavljao određenu vrstu identiteta. Dobro. No, to je nagoveštavalo probleme u predstojećim satima.
<BR>&nbsp;&nbsp;&nbsp;&nbsp;&nbsp;"Je li spremno za odvezivanje?" upita Karlos.
<BR>&nbsp;&nbsp;&nbsp;&nbsp;&nbsp;"Zaptivna smesa razvijena. Jedan, dva, sad." Nika priđe brišući ruku o svoj crvenkasti džemper.
<BR>&nbsp;&nbsp;&nbsp;&nbsp;&nbsp;"Imaš li nešto protiv da skrenemo malo prema sevarozapadu?"
<BR>&nbsp;&nbsp;&nbsp;&nbsp;&nbsp;"Zbog čega? Vektori struje streme ka onom visokom kvadrantu."
<BR>&nbsp;&nbsp;&nbsp;&nbsp;&nbsp;"Odande dolazi nekakav optički spaktar."
<BR>&nbsp;&nbsp;&nbsp;&nbsp;&nbsp;"Ha. U redu."
<BR>&nbsp;&nbsp;&nbsp;&nbsp;&nbsp;U tmuši. Utonuli su u crnilo. Rad motora proizvodio je zvučnu pozadinu od visokog oštrog cviljenja koje jedva da su primećivali. Tama se sklopila oko njih i lišila ih svakog osećaja pravca sa izuzetkom pritiska neme gravitacije Boginja. Tragali su za nekim svetlucanjem, ali u promenljivim strujama letelica nije uspevala da se zadrži na zamišljenom kursu.
<BR>&nbsp;&nbsp;&nbsp;&nbsp;&nbsp;Jedna od tananih ironija u istoriji, pomisli Najdžel, ležala je u činjenici da je i ova letelica, u krajnjem slučaju, bila rezultat klasične, premda svedene ratne taktike. Još pre jednog veka podmornice su postale nosači termanuklearne smrti. Glavne sile gradile su kamplikovana plovila, koja su bila u stanju da izdrže ogromne pritiske, otkriju bilo kog neprijatelja i kreću se u potpunom mraku. Kada su istraživani Jupiterovi meseci bilo je sasvim prirodno upotrobiti takvu tehnologiju da bi se probila ledena kora i pronjuškalo po morima ispod nje. Brak između rata i nauke nastavljao se, uprkos povremenim uzajamnim pljuvanjima. Lanser je tako nosio čitav tim zagnjurivača u slučaju da su otvoreni okeani retki na planetama i da posade moraju da probijaju mesečevu koru.
<BR>&nbsp;&nbsp;&nbsp;&nbsp;&nbsp;Žmirkao je u pravcu praznog crnila ispred njih. Znao je, s nesumnjivom konačnošću, da je ovo krajnja tačka njegovog dometa. Nekako se držao, ali sada je počeo da gubi snagu. Još par sati, besmislen gest prkosa - a onda tužan, gorak povratak.
<BR>&nbsp;&nbsp;&nbsp;&nbsp;&nbsp;Zajebi to, iznenada mu prođe kroz glavu. Neću.
<BR>&nbsp;&nbsp;&nbsp;&nbsp;&nbsp;Postojale su neke stvari koje jedan čovek nije mogao da učini.
</TD></TR></TABLE>
<P class="next">
<A HREF=p62.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
