<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>OBJAŠNJENJA
<P>&nbsp;&nbsp;&nbsp;&nbsp;&nbsp;O stvarnim pesnicima:
<BR>
<BR>&nbsp;&nbsp;&nbsp;&nbsp;&nbsp;(1) Zigfrid Sasun, 'I uz zvek ašova'
<BR>&nbsp;&nbsp;&nbsp;&nbsp;&nbsp;Rođen 1886, obrazovan u koledžima Marlboro i Kler, u Kembridžu, Sasun je služio u Jurišnicima iz Saseksa i Velškim strelcima. Bio je poznat kao neverovatno hrabar oficir i teško je ranjen i odlikovan Vojničkim krstom pre nego što je uopšte i video akciju za vreme Bitke za Somu.
<BR>&nbsp;&nbsp;&nbsp;&nbsp;&nbsp;Sasun je bio prvi veliki pesnik koji je kritikovao nedostatak napretka u ratu, i njegovi brutalni, realistični stihovi postali su arhetip za čitavu generaciju ratnih pesnika. Njegova antiratna poezija i protesti isprva su tumačeni kao šok od granate i poslali su ga u sanatorijum gde je sreo Vilfreda Ovena, još jednog briljantnog mladog antiratnog pesnika. Oven je za Sasuna napisao - 'Gledam u tebi Kitsa + Hrista + Eliju + svog pukovnika + svog oca ispovednika + Amenofisa IV iz profila'.
<BR>&nbsp;&nbsp;&nbsp;&nbsp;&nbsp;Za razliku od većine mlađih pesnika, Sasun je preživeo rat i kasnije postao književni urednik za Dejli Heralda. Tokom svoje spisateljske karijere, Sasun je bio opsednut ratnim iskustvima i njegova prozna autobiografija, Memoari pešadijskog oficira, možda predstavlja najpoznatije memoare iz tog rata. Sasun je umro 1967.
<BR>
<BR>&nbsp;&nbsp;&nbsp;&nbsp;&nbsp;(2) A. Dž. Vest, 'Noćna patrola'
<BR>
<BR>&nbsp;&nbsp;&nbsp;&nbsp;&nbsp;(3) A. Dž. Vest, 'Videli smo samo...'
<BR>
<BR>&nbsp;&nbsp;&nbsp;&nbsp;&nbsp;(4) Slike prilagođene iz 'Velikog ljubavnika' Ruperta Bruka.
<BR>&nbsp;&nbsp;&nbsp;&nbsp;&nbsp;Rupert Bruk bio je kvintesencijalni romantični ratni pesnik. Rođen 1887, obrazovan na Ragbi i Kraljevom Koledžu, u Kembridžu, Bruk je dobio postavljenje u Kraljevskoj mornaričkoj diviziji od svog obožavaoca - Prvog lorda Admiraliteta, Vinstona Čerčila - učestvovao malo u akciji kod Antverpena 1914-te, pisao patriotske stihove o spremnosti (gotovo žudnji) da umre za svoju zemlju, i umro od trovanja krvi dok su ga prevozili ka Galipolju, 1915-te. Sahranjen je na grčkom ostrvu Skiros, i njegov život, stihovi, smrt i pokop smesta su prešli u legendu.
<BR>&nbsp;&nbsp;&nbsp;&nbsp;&nbsp;Briljantan, ali romantizovan pogled Ruperta Bruka na Rat veoma se razlikuje od gorkih stihova njegovih savremenika koji su doživeli užase kasnijih bitaka i krajnju glupost dugog rata punog gubitaka.
<BR>
<BR>&nbsp;&nbsp;&nbsp;&nbsp;&nbsp;(5) Vilfred Oven '...bele mu oči kolutaju na licu'
<BR>&nbsp;&nbsp;&nbsp;&nbsp;&nbsp;Rođen 1893, obrazovan u Institutu Birkenhed i Londonskom univerzitetu, Oven se prijavio u Umetnike Strelce 1915. i borio se u Francuskoj od januara do juna 1917, kada su ga vratili kao invalida. Pretrpevši nervni slom, Oven je otišao u sanatorijum, gde je upoznao Zigfrida Sasuna, koji mu je ubrzo postao mentor. Sasun je upoznao Ovena sa pesnicima Robertom Grejvsom i Robertom Nikolsom, koji su obojica bili na Somi.
<BR>&nbsp;&nbsp;&nbsp;&nbsp;&nbsp;Iako ogorčen zbog lošeg vođenja rata i preobraćen u pacifistu, Oven se vratio na front i postao četni zapovednik čiji je prvi cilj bio da sačuva svoje ljude u životu. 'Čula su mi spržena', napisao je pred smrt. 'Ne vadim cigaretu iz ustiju kada pišem 'Preminuo' na njihovim pismima'.
<BR>&nbsp;&nbsp;&nbsp;&nbsp;&nbsp;Vilfred Oven je odlikovan Vojničkim krstom za izuzetnu hrabrost u oktobru 1918, i poginuo je od mitraljeske vatre kod Kanala Sambr, 4. novembra 1918. Mnogi ga smatraju najboljim ratnim pesnikom.
<BR>
<BR>&nbsp;&nbsp;&nbsp;&nbsp;&nbsp;(6) Iz Zvanične medicinske istorije rata (HMSO)
<BR>
<BR>&nbsp;&nbsp;&nbsp;&nbsp;&nbsp;(7) Marševska pesma iz 13-og (S) bataljona, Streljačka brigada
<BR>
<BR>&nbsp;&nbsp;&nbsp;&nbsp;&nbsp;(8) Zigfrid Sasun, 'U slavu žena'
<BR>
<BR>&nbsp;&nbsp;&nbsp;&nbsp;&nbsp;(9) Čarls Sorli, 'Napred, ljudi, marširajte samo...'
<BR>
<BR>&nbsp;&nbsp;&nbsp;&nbsp;&nbsp;(10) Čarls Sorli, 'Kad ugledaš milione mrtvaca bez usana...'
<BR>&nbsp;&nbsp;&nbsp;&nbsp;&nbsp;Rođen 1895, obrazovan na koledžu Marlboro, Sorli je stekao stipendiju na Univerzitetskom koledžu, u Oksfordu, ali se prijavio u Safolški puk avgusta 1914. Za godinu dana došao je do čina kapetana. Poginuo je u akciji kod Lusa 13. oktobra 1915. Iako je Sorli imao samo dvadeset godina kada je poginuo, Džon Mejzfild i drugi smatrali su da je on najviše obećavao od svih ratnih pesnika. Njegove Pesme iz Marlboroa i druge pesme objavljene su 1916, i postale izuzetno popularne. Njegova Pesma o neopasanim trkačima njegova je najčuvenija pesma i recitovale su je generacije školskih đaka.
<BR>&nbsp;&nbsp;&nbsp;&nbsp;&nbsp;U pismu poslatom kući, gde je bilo i nešto poezije, Sorli je jednom napisao: 'Primetićete da je ono što pišem uglavnom napisano žurno i uglastim rukopisom: pisano je u različito vreme i prljavo od mog džepa: ali ja nemam vremena da to preradim, niti izgleda da ću ga uskoro imati'.
<BR>
<BR>&nbsp;&nbsp;&nbsp;&nbsp;&nbsp;(11) Vojnička pesmica, 'Eva nije hvatala autobus'
<BR>
<BR>&nbsp;&nbsp;&nbsp;&nbsp;&nbsp;(12) Endru Marvel, 'Definicija ljubavi'
<BR>&nbsp;&nbsp;&nbsp;&nbsp;&nbsp;Ovo je citirao Gaj Čapman u Strasnom rasipništvu, objavljenom 1933. Ti memoari predstavljaju izuzetan uvid u oficirski pogled na rat i na Bitku za Somu. Čapman je knjigu posvetio 'izvesnim vojnicima koji su sada postali gomilica hrišćanske prašine'. Rođen 1889, Gaj Paterson Čapman služio je u 13. bataljonu i Kraljevskim strelcima od 1914. do 1920. Čapman je jedan od malobrojnih pisaca koji se posle rata aktivirao u vojsci. Kasnije je postao advokat, pisac, izdavač, istoričar i profesor savremene istorije na Univerzitetu u Lidsu; Čapman je umro 1972.
<BR>&nbsp;&nbsp;&nbsp;&nbsp;&nbsp;Pesnik Endru Marvel živeo je od 1621. do 1678.
<BR>
<BR>&nbsp;&nbsp;&nbsp;&nbsp;&nbsp;(13) A. P. Herbert, 'Ode general u inspekciju rova...'
<BR>&nbsp;&nbsp;&nbsp;&nbsp;&nbsp;Jedan oficir u Kraljevskoj mornaričkoj diviziji, Alan (A. P.) Herbert, bio je prisutan kada je general Šut ukorio 63. diviziju zbog prljavih rovova. Divizija samo što je ušla u rovove koje su prethodno držali Portugalci, i ljudi su se zgranuli zbog Šutovih komentara. Herbertova 'poema' postala je pesma koja se pevala na melodiju 'Umotaj me u jaknu od cirade' i ubrzo se proširila divizijom, a zatim i čitavom armijom.
<BR>&nbsp;&nbsp;&nbsp;&nbsp;&nbsp;Ironija situacije je u tome što su mu se, iako je general Šut važio za preteranog čistunca i pomalo cepidlaku, mnogi njegovi ljudi divili zbog strahovite hrabrosti i spremnosti da ispuzi sa izviđačkim patrolama na ničiju zemlju. Zahvaljujući Herbertovoj pesmici, ono što se uglavnom pamti u vezi sa generalom Šutom jeste upravo 'Ode general u inspekciju rova...'
<BR>
<BR>&nbsp;&nbsp;&nbsp;&nbsp;&nbsp;(14) Bajron (Džord Gordon, Lord), Zarobljenik Šijona i druge pesme iz 1816.
<BR>
<BR>&nbsp;&nbsp;&nbsp;&nbsp;&nbsp;(15) Vilfred Oven, 'Ko su ovi?'
<BR>
<BR>&nbsp;&nbsp;&nbsp;&nbsp;&nbsp;(16) Rupert Bruk, 'Veliki ljubavnik'
</P></TD></TR></TABLE>
</CENTER>
</BODY>
</HTML>
