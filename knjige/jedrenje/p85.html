<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>5. AMBIS ZDROBLJENOG TRAJANJA
<P>&nbsp;&nbsp;&nbsp;&nbsp;&nbsp;Najdžel Volmsli pade nadupačke.
<BR>&nbsp;&nbsp;&nbsp;&nbsp;&nbsp;Kvat ga je upozorila da je bezbednije ako pođu odvojeno, ali kada je podigao pogled Kvat je stajala uspravno kao da se ništa nije desilo, a on je bio sav prašnjav i bolan, iscepane odeće.
<BR>&nbsp;&nbsp;&nbsp;&nbsp;&nbsp;"Rekla si da..."
<BR>&nbsp;&nbsp;&nbsp;&nbsp;&nbsp;#Moralo se brzo obaviti#, reče Kvat i brzo pođe nizbrdo. #Imali smo sreće što smo stigli.#
<BR>&nbsp;&nbsp;&nbsp;&nbsp;&nbsp;"Tačno." Pokupili su ih na vreme, ali Najdžel nije ni video pticu. Samo su se bregovi umotali kao smeđe ćebe i izbacili ih u bestežinski limb. Kvat je neprekidno emitovala, razgovarajući sa bićima koja Najdžel nije video. I sve je bilo vrlo brzo. Potom je tresnuo ovamo.
<BR>&nbsp;&nbsp;&nbsp;&nbsp;&nbsp;"Uspori!"
<BR>&nbsp;&nbsp;&nbsp;&nbsp;&nbsp;#U redu...# Zgrabila ga je i nastavila.
<BR>&nbsp;&nbsp;&nbsp;&nbsp;&nbsp;Landarao je na njenom boku kao zaostala ideja. Bregovi oko njega su poigravali, kao na vrućini. Ili je to možda bilo od umora. Žmirnuo je, i bregovi se ponovo zatalasaše i on iznenada shvati da to uopšte nisu bregovi. Bilo je to nešto ogromno i mračno i imalo je drevni, poznati prizvuk u čulima.
<BR>&nbsp;&nbsp;&nbsp;&nbsp;&nbsp;"Bogomoljka."
<BR>&nbsp;&nbsp;&nbsp;&nbsp;&nbsp;#Zato i žurim.#
<BR>&nbsp;&nbsp;&nbsp;&nbsp;&nbsp;U slici u čulima razaznao je neke Bišopove. Kilin, da, i Tobi, i jedan oficir. Kvat ih je pozdravljala drevnim načinom Mnogonožaca; Najdžel je pokušavao da misli.
<BR>&nbsp;&nbsp;&nbsp;&nbsp;&nbsp;Ptica je svakako još bila u igri, inače ne bi tako lako skliznuli kroz tkanje pevea baš na ovo mesto. Namerno je zakuvavala stvari, ali radi čega? Bogomoljka i dalje može da ih pobije u mikrosekundi. Jedina odbrana im je bila u nadi da tog trenutka nije raspoložena za ubijanje.
<BR>&nbsp;&nbsp;&nbsp;&nbsp;&nbsp;Niko nije obraćao mnogo pažnje na njega dok je silazio sa Kvatinog boka. Za te divove on je bio samo naborani patuljak, ni nalik na materijal za legende.
<BR>&nbsp;&nbsp;&nbsp;&nbsp;&nbsp;Konačno je uspeo da razabere da pričaju o akustičnoj Šifri pokretaču. Bogomoljkin um je nadgledao razgovor, naizmenično uzimajući uzorke svake ljudske svesti. Kao degustator vina, pomisli Najdžel, ali ispod toga dremala je stalna strepnja. I Bogomoljki je otkucavalo vreme.
<BR>&nbsp;&nbsp;&nbsp;&nbsp;&nbsp;Sve to je primio preko čula. Njegova mreža bila je znatno osetljivija i preciznija nego kod Bišopovih, ali ipak je bila igračka u poređenju sa onim što je imala Bogomoljka. Mogao je da oseti mašinske umove kako zaranjaju u njega, vraćaju se do Bišopovih radi poređenja vrste, a potom opet dolaze kod njega da mu još malo dinstaju mozak. Mislio je da će se navići, ali nikad nije.
<BR>&nbsp;&nbsp;&nbsp;&nbsp;&nbsp;Proveriću i tebe, Mnogonožac. Takva inteligencija takođe može da nosi akustiku.
<BR>&nbsp;&nbsp;&nbsp;&nbsp;&nbsp;#Ne verujem#, odgovori Kvat.
<BR>&nbsp;&nbsp;&nbsp;&nbsp;&nbsp;"Ja sam zapravo siguran da ona nema ništa", mirno reče Najdžel.
<BR>&nbsp;&nbsp;&nbsp;&nbsp;&nbsp;Svi se okrenuše da ga pogledaju. Osim Bogomoljke, naravno, koja je i dalje predstavljala samo slabu nepravilnost u očiglednom svetu.
<BR>&nbsp;&nbsp;&nbsp;&nbsp;&nbsp;"Ko si ti?" oprezno upita Kilin.
<BR>&nbsp;&nbsp;&nbsp;&nbsp;&nbsp;"Reći ću ti posle", šapnu mu Tobi.
<BR>&nbsp;&nbsp;&nbsp;&nbsp;&nbsp;"Ali ipak verujem da Kvat sadrži neku tajnu", nastavi Najdžel.
<BR>&nbsp;&nbsp;&nbsp;&nbsp;&nbsp;#Govoriš bukvalno. Ali to je istina.#
<BR>&nbsp;&nbsp;&nbsp;&nbsp;&nbsp;Kvat otvori bočna vrata, bilo je to kao kombinacija mehaničkog klizanja i organskog rađanja, uz pucketanje membrana.
<BR>&nbsp;&nbsp;&nbsp;&nbsp;&nbsp;Napolje se istetura krupan čovek. Protrljao je oči, zevnuo, osvrnuo se. "Spavao sam", reče on.
<BR>&nbsp;&nbsp;&nbsp;&nbsp;&nbsp;"Abrahame!" kriknu Kilin.
<BR>&nbsp;&nbsp;&nbsp;&nbsp;&nbsp;Ostali se načetiše oko njih. Najdžel ih je gledao, ali čula su mu bila usmerena na Bogomoljku. Ona će uživati u ovom prizoru, u ovom ponovnom susretu, ali će proračunavati i procenjivati brže od Volmslija. Od sada svaki pokret može da bude smrtonosan.
<BR>&nbsp;&nbsp;&nbsp;&nbsp;&nbsp;Tobi i Kilin su zagrlili Abrahama i vikali od radosti. Potpuno ljudski, odsutno pomisli Najdžel. Na kraju je i nehotice bio dirnut prizorom. Potapšao je Abrahama po leđima i nasmešio se i napetost je za trenutak popustila. Potom se javila Bogomoljka.
<BR>&nbsp;&nbsp;&nbsp;&nbsp;&nbsp;Ti si najstariji i imaš akustični pokretač.
<BR>&nbsp;&nbsp;&nbsp;&nbsp;&nbsp;Abraham je izgledao kao ostarela kombinacija Tobija i Kilina, sa istim opreznim sjajem u očima. "Tako je."
<BR>&nbsp;&nbsp;&nbsp;&nbsp;&nbsp;Ustani i prenesi.
<BR>&nbsp;&nbsp;&nbsp;&nbsp;&nbsp;"Dabre, dabre", reče Kilin. "Daj im to."
<BR>&nbsp;&nbsp;&nbsp;&nbsp;&nbsp;Najdžel nije bio siguran zna li Abraham o čemu je reč. "Da li to želimo?" brzo upita Kilina.
<BR>&nbsp;&nbsp;&nbsp;&nbsp;&nbsp;Kilin ga prostreli pogledom. "Svakako."
<BR>&nbsp;&nbsp;&nbsp;&nbsp;&nbsp;"Oni, dugoročno, žele istu stvar", tiho reče Najdžel. Pokušao je da govori ubedljivo, ali to je bilo prilično teško s obzirom da je jedva dopirao Kilinu do pasa.
<BR>&nbsp;&nbsp;&nbsp;&nbsp;&nbsp;"Kako to misliš?"
<BR>&nbsp;&nbsp;&nbsp;&nbsp;&nbsp;"Rade na velikom problemu. Očuvanje svih životnih oblika, daleko u vremenu."
<BR>&nbsp;&nbsp;&nbsp;&nbsp;&nbsp;Kilin se namršti u neverici. "Šta?"
<BR>&nbsp;&nbsp;&nbsp;&nbsp;&nbsp;"Smeštaju ih u elektronsko-pozitronsku plazmu. To je prilično apstraktna apoteoza, priznajem..."
<BR>&nbsp;&nbsp;&nbsp;&nbsp;&nbsp;"One nas ubijaju!" prasnu Kilin.
<BR>&nbsp;&nbsp;&nbsp;&nbsp;&nbsp;"Više nego što misliš", reče Najdžel. "Pitanje je šta je sada ispravno. Prošlost ne sme..."
<BR>&nbsp;&nbsp;&nbsp;&nbsp;&nbsp;"Ovo ovde..." Kilin pokaza palcem ka svetlucanju Bogomoljke prostrtom preko brda, svuda oko njih, "to nas je lovilo, ubijalo, komadalo bebe iz zabave. Ja mislim..."
<BR>&nbsp;&nbsp;&nbsp;&nbsp;&nbsp;Morate mi predati tu akustičnu šifru i prekinuti sa ovim glumatanjem. Ono samo treba da zavede mene i one koje predstavljam - Uzvišene - na pogrešan put. Nemojte misliti da tako bedna obmana može da vam donese odlaganje. Vaša sudbina je zapečaćena. Treba je što pre izvršiti.
<BR>&nbsp;&nbsp;&nbsp;&nbsp;&nbsp;"Dobićeš ti svoje!" prodera se Kilin.
<BR>&nbsp;&nbsp;&nbsp;&nbsp;&nbsp;Najdžel uze Abrahama za ruku i zagleda mu se duboko u oči. Taj starac je bio spašen iz pada Citadele, i to je bilo delo ruku - pogrešna metafora, ali do đavola s tim - one ptice. Neke maške su tada umrle, i još neke stvari, bića koja ni Najdžel nije umeo da imenuje. A sve zato da bi ovaj izborani starac mogao da dođe ovamo i odigra svoju ulogu u zagonetki koju niko od njih nije razumeo, sem u delovima.
<BR>&nbsp;&nbsp;&nbsp;&nbsp;&nbsp;"Da li znaš šta će se desiti ako...?" Najdželov glas se postepeno spusti u šapat.
<BR>&nbsp;&nbsp;&nbsp;&nbsp;&nbsp;Cermo iznenada priđe i odgurnu Najdžela. "Pusti ga."
<BR>&nbsp;&nbsp;&nbsp;&nbsp;&nbsp;Najdžel se zatetura. "Mislim da niko od nas ne razume..."
<BR>&nbsp;&nbsp;&nbsp;&nbsp;&nbsp;#Ovo je ambis zdrobljenog trajanja#, reče Kvat. #Liči na prolaze između Sokaka, sa nepoznatom svrhom. Mislim da se treba usuditi, uprkos strahovima.#
<BR>&nbsp;&nbsp;&nbsp;&nbsp;&nbsp;Najdžel na starčevom licu primeti nostalgiju. Ah. Setio se nečega, verovatno je hteo da to prenese Kilinu bez reči. No, napad maški na Citadelu odvojio ga je od Porodice.
<BR>&nbsp;&nbsp;&nbsp;&nbsp;&nbsp;Dakle, konačni ključ bio je prenošen naizgled krhkom posudom ljudske kulture. Konstruktori su nekada davno upisali u Bišopove i bezbrojne druge Porodice i Ekipe i Trupe niz tajnih poruka, i sve ih uklopili u kulturu. Znali su da je osnovna odlika čovečanstva trajanje - a bez toga, ljudi bi bili izgubljeni.
<BR>&nbsp;&nbsp;&nbsp;&nbsp;&nbsp;Ljudi su izbegli sopstvenu smrtnost, kroz smeh i veze, dve velike utehe.
<BR>&nbsp;&nbsp;&nbsp;&nbsp;&nbsp;Bilo je mudro ujediniti to dvoje. Zato su odabrali nešto, nagađao je, što je nosilo radost i obezbeđivalo veze. Nešto drevno i trajno, o čemu maške neće mnogo misliti.
<BR>&nbsp;&nbsp;&nbsp;&nbsp;&nbsp;#Vama primatima je u prirodi da izazivate#, ljutnu se Kvat. #Mi mnogonošci smo pretpostavili da nosite šifru u rasutim delovima. I u umu i u telu, izgleda.#
<BR>&nbsp;&nbsp;&nbsp;&nbsp;&nbsp;"Učini to, oče", žurno reče Kilin. "Šta je šifra? Kaži je!"
<BR>&nbsp;&nbsp;&nbsp;&nbsp;&nbsp;Starčevo lice poprimi zbunjen izraz. "Šifra?"
<BR>&nbsp;&nbsp;&nbsp;&nbsp;&nbsp;"Nešto što se prenosi."
<BR>&nbsp;&nbsp;&nbsp;&nbsp;&nbsp;"Pa, ima nešto... ali... u tome nema nikakve šifre."
<BR>&nbsp;&nbsp;&nbsp;&nbsp;&nbsp;"Videćemo."
<BR>&nbsp;&nbsp;&nbsp;&nbsp;&nbsp;"Mislim, to je samo..."
<BR>&nbsp;&nbsp;&nbsp;&nbsp;&nbsp;Predaj je, inače vas čekaju beskonačni bolovi, beskonačno produženi.
<BR>&nbsp;&nbsp;&nbsp;&nbsp;&nbsp;Strepnja koja prelete Abrahamovim licem mnogo je rekla Najdželu o tome šta su mnoga stoleća obitavanja na planetama učinila ljudima. Osetio je bol, ali nije bilo vremena za razmišljanje.
<BR>&nbsp;&nbsp;&nbsp;&nbsp;&nbsp;"Daj je, Abrahame!" uzviknu Kilin.
<BR>&nbsp;&nbsp;&nbsp;&nbsp;&nbsp;Starac poče da peva.
</P></TD></TR></TABLE>
<P class="next">
<A HREF=p86.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
