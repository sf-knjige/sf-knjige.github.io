<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>8.
<P>&nbsp;&nbsp;&nbsp;&nbsp;&nbsp;Čeličana je bila velika i odisala je vonjem propadanja koji nikakve površne opravke ne mogu sasvim ukloniti. Sada, dok je ukazivala vrlo neuobičajeno gostoprimstvo komodoru i njegovoj pratnji, bila je prazna i u njoj je vladala krajnje neprirodna tišina.
<BR>&nbsp;&nbsp;&nbsp;&nbsp;&nbsp;Jednim zamahom Melou nemarno podiže čelični lim i postavi ga na dva nosača. Zatim uze alatku koju mu Tver dodade, čvrsto uhvativši kožnu ručku unutar olovne navlake.
<BR>&nbsp;&nbsp;&nbsp;&nbsp;&nbsp;"Alatka je opasna", primeti, "ali to je i testera. Moraš samo da paziš na prste."
<BR>&nbsp;&nbsp;&nbsp;&nbsp;&nbsp;Govoreći to, on brzo prevuče prorezom grlića duž celog čeličnog lima koji se bešumno i istog trena prepolovi.
<BR>&nbsp;&nbsp;&nbsp;&nbsp;&nbsp;Svi jednodušno poskočiše, a Melou se nasmeja. Podiže jednu polovinu i osloni je o svoje koleno. "Dužinu reza možete podesiti s tačnošću stotog dela palca, dok ćete i lim debljine dva palca preseći s istom lakoćom. Ukoliko je debljina tačno procenjena, možete čelik postaviti na drveni sto i prepoloviti metal a da na drvetu ne napravite nijednu ogrebotinu."
<BR>&nbsp;&nbsp;&nbsp;&nbsp;&nbsp;Sa svakom rečenicom atomske makaze bi se pomakle, a izdubljeni komad čelika bi poleteo na drugi kraj odaje.
<BR>&nbsp;&nbsp;&nbsp;&nbsp;&nbsp;"To bi", reče on, "bilo deljanje čelika."
<BR>&nbsp;&nbsp;&nbsp;&nbsp;&nbsp;On vrati Tveru makaze. "Potrebno vam je da nešto izrendišete. Želite da smanjite debljinu lima, izgladite neku neravninu, uklonite rđu? Pazite!"
<BR>&nbsp;&nbsp;&nbsp;&nbsp;&nbsp;Tanki, providni listovi počeše da odleću s druge polovine prvobitne table, u zamasima širokim šest, osam i dvanaest palaca.
<BR>&nbsp;&nbsp;&nbsp;&nbsp;&nbsp;"Ili da bušite? Sve je na istom principu."
<BR>&nbsp;&nbsp;&nbsp;&nbsp;&nbsp;Oko njega se napravi gužva, kao da je posredi opsenarska predstava mađioničara ili scena iz vodvilja nekog nametljivog i upornog trgovačkog putnika. Komodor Asper pipkao je otpatke čelika. Visoki državni dostojanstvenici propinjali su se na prste i izvirivali jedan drugom preko ramena, šapćući pri tom, dok je Melou svakim potezom atomske bušilice pravio jasne omeđene, savršeno okrugle rupe na palac debelom čeliku.
<BR>&nbsp;&nbsp;&nbsp;&nbsp;&nbsp;"Da vam pokažem samo još ovo. Neka neko donese dve kratke cevi."
<BR>&nbsp;&nbsp;&nbsp;&nbsp;&nbsp;Jedan uvaženi komornik skoči da posluša u sveopštem uzbuđenju i zanesenosti, te zamaza svoje ruke baš kao neki pravi pravcati radnik.
<BR>&nbsp;&nbsp;&nbsp;&nbsp;&nbsp;Melou postavi cevi uspravno i jednim potezom makaza izravna njihove ivice, a potom spoji cevi prislanjajući tek napravljene rezove jedan na drugi.
<BR>&nbsp;&nbsp;&nbsp;&nbsp;&nbsp;I tako dobi jednu jedinu cev! Prethodno atomski poravnani krajevi činili su sada na cevi jednu celinu. Jednim potezom... Džohenisovi blokovi.
<BR>&nbsp;&nbsp;&nbsp;&nbsp;&nbsp;Melou pogleda svoju publiku i spotače se pri prvoj reči, zastavši. U grudima je osetio uzbuđenje, a u stomaku grč i hladnoću.
<BR>&nbsp;&nbsp;&nbsp;&nbsp;&nbsp;U zabuni koja je nastala, komodorovi telohranitelji su dospeli u prve redove, tako da je Melou po prvi put mogao da izbliza osmotri njihovo nepoznato oružje.
<BR>&nbsp;&nbsp;&nbsp;&nbsp;&nbsp;Bilo je atomsko! U to se nije moglo sumnjati. Nemoguće je da oružje na eksplozivne projektile ima takve cevima. Ipak, nije to bilo ono najvažnije. To uopšte nije bilo važno.
<BR>&nbsp;&nbsp;&nbsp;&nbsp;&nbsp;Na kundaku tog oružja, na izlizanoj zlatnoj pločici, bio je duboko ugraviran amblem svemirskog broda i sunca!
<BR>&nbsp;&nbsp;&nbsp;&nbsp;&nbsp;Onaj isti amblem svemirskog broda i sunca kakav je bio utisnut na svakoj debeloj knjizi originalne Enciklopedije, koju je Zadužbina započela, a još nije završila. Onaj isti amblem svemirskog broda i sunca koji je milenijumima bio znamenje na zastavi Galaktičkog carstva.
<BR>&nbsp;&nbsp;&nbsp;&nbsp;&nbsp;Razmišljajući, Melou je nastavio da govori: "Pogledajte ovu cev! U jednom je komadu. Nije savršena; prirodno, spajanje ne treba ručno izvoditi."
<BR>&nbsp;&nbsp;&nbsp;&nbsp;&nbsp;Nisu bile potrebne nove opsenarske veštine. Doprlo je do njih. Melou je završio."Ono što je tražio dobio je."Mislio je samo na jedno. Zlatni globus sa uobičajenim zracima i iskošeni oblik cigare koji je predstavljao svemirski brod.
<BR>&nbsp;&nbsp;&nbsp;&nbsp;&nbsp;Svemirski brod i sunce Carstva!
<BR>&nbsp;&nbsp;&nbsp;&nbsp;&nbsp;Carstvo. Te reči su mu poput svrdla prodirale u mozak. Vek i po je protekao, a Carstvo je još postojalo, negde dublje u Galaksiji. I ponovo je počelo da se pojavljuje na Periferiji.
<BR>&nbsp;&nbsp;&nbsp;&nbsp;&nbsp;Melou se osmehnu.
</P></TD></TR></TABLE>
<P class="next">
<A HREF=p44.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
