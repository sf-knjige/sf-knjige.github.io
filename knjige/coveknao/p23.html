<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>2. PROTOPLAZMATIČAN ŠPIJUN
<P>&nbsp;&nbsp;&nbsp;&nbsp;&nbsp;Baltazar je tek bio otišao. Lisa i ja ličimo na dvoje dece koja krišom puše na nekoj poljani. Skrovište, poljana, reči nestale iz mog rečnika. Kako odrasle godine brišu mladost! Mitsko doba, Eldorado misli, između detinjstva, jasnog i tačnog u mom sećanju, i trenutka u kom živim, to je izraz jednog sna nadčovečanskog, prolaznog, divnog. Obećanje budućem čoveku. Lep mladić kakav sam bio ja, pretvorio se u uobraženu larvu koja sebe proglašava za homo sapiensa. Zašto nisam postao onaj mutant koji sam želeo da budem?
<BR>&nbsp;&nbsp;&nbsp;&nbsp;&nbsp;Beli paralelopiped u kom živimo stvara sebi senku na jednoj od svojih strana. Crvenilo zalazećeg sunca probija se kroz drveće i kipove i u njima stvara tajanstvene likove. Toplina, tišina, ne usuđujemo se više da govorimo. To je trenutak da se ide u prolaz Pomre. Ali, N'Kima koji se uvek bojao ordinatora, više je voleo da nas tamo odvedu ljudi iz Goa. Kroz nekoliko minuta trebalo bi da budu tu.
<BR>&nbsp;&nbsp;&nbsp;&nbsp;&nbsp;Lisa na jednom brojčaniku svira neku plastičnu fugu. Ona prstima prelazi preko bele površine te se rađa niz slika u boji čije je trajanje manje-više dugo. Slike se nadomeću i stvaraju druge oblike koji se prelivaju, kratkotrajne ili dugotrajne, već prema njenom pritiskivanju na brojčanik. Tako sa četiri prsta dobija jasno otkucaje, plave i zelene ograničene površine, dok levom rukom presvlači mrlje indigo boje po ostalom delu table. Mrlje se vrlo polako gube, dok otkucaji već u roku od nekoliko desetina sekundi. Malo po malo indigo potpuno osvaja brojčanik u nepostojanim prelivima, bela osnovica potpuno nestaje. Zatim Lisa prestaje, pano se ponovo osvetljava. Ona se tad noktima i prstima obeju ruku igra po celoj površini i na njoj stvara senke, ogrebotine, čitavu bučnu zbrku šarenih boja koje se ukrštaju i upliću u tananim ritmovima. Katkad s obe strane svog tela opušta ruke i posmatra svoje delo čiji se pokretni crteži pojavljuju po drugi put. Međutim, ona nema hrabrosti da ga ponovo uradi.
<BR>&nbsp;&nbsp;&nbsp;&nbsp;&nbsp;Idem da se ispružim na kraju odaje. Kakva neprijatna iznemoglost se spušta sa mrakom! Poslednji mraz ugušio je proleće. Cvetovi jedne breskve su u sumraku zbrčkani. Lisa mi prilazi da bih je milovao. Predosećamo dolazak ambasade koju očekujemo. Okrenuti providnom zidu nadgledamo prizemljenje vozila. Mi smo jedno, sjedinjeni telepatskom misli, mi izmenjujemo naše prizore:
<BR>
<BR>&nbsp;&nbsp;&nbsp;&nbsp;&nbsp;"Vozilo, plavo kao golub. To nisu ljudi Goa."
<BR>&nbsp;&nbsp;&nbsp;&nbsp;&nbsp;Strepnja, pobuna,
<BR>&nbsp;&nbsp;&nbsp;&nbsp;&nbsp;treba li da pobegnemo?
<BR>&nbsp;&nbsp;&nbsp;&nbsp;&nbsp;Iščekivanje.
<BR>&nbsp;&nbsp;&nbsp;&nbsp;&nbsp;Postdamer, koji je prkosio ordinatoru,
<BR>&nbsp;&nbsp;&nbsp;&nbsp;&nbsp;Postdamer je prkosio ordinatoru.
<BR>&nbsp;&nbsp;&nbsp;&nbsp;&nbsp;Plava svetlost sunca na izdisaju.
<BR>&nbsp;&nbsp;&nbsp;&nbsp;&nbsp;Starac.
<BR>&nbsp;&nbsp;&nbsp;&nbsp;&nbsp;Prate ga tri mističara.
<BR>&nbsp;&nbsp;&nbsp;&nbsp;&nbsp;Imaš li neko oružje?
<BR>&nbsp;&nbsp;&nbsp;&nbsp;&nbsp;Krv guštera, ubistvo, Norž Kaningem.
<BR>&nbsp;&nbsp;&nbsp;&nbsp;&nbsp;Ja ništa ne mogu učiniti.
<BR>&nbsp;&nbsp;&nbsp;&nbsp;&nbsp;Lisa, ja, mužjak i ženka istovremeno.
<BR>
<BR>&nbsp;&nbsp;&nbsp;&nbsp;&nbsp;Mi doživljavamo istu scenu kao da smo opčinjeni. U sobu ulaze četiri osobe sa pokretima i držanjem kao karikature iz starih filmskih žurnala. Smešno na vlasti; vlast! Čovekova veličanstvenost ne sastoji se u njegovoj pojavi. Pre bi bio lišen plemenitosti. Pamet poboljšava njegovo ponašanje ali ne skriva njegovu smešnu stranu. Lisa se smeje. Divna svežina telepatskog smeha. Dugo čujem njegov odjek.
<BR>&nbsp;&nbsp;&nbsp;&nbsp;&nbsp;"Ordinator hoće odmah da razgovara sa Baltazarom N'Kima. On mora podneti tačniji izveštaj o prethodnom veštačenju."
<BR>&nbsp;&nbsp;&nbsp;&nbsp;&nbsp;Lisa skromno odgovara:
<BR>&nbsp;&nbsp;&nbsp;&nbsp;&nbsp;"Naći ćete ga u njegovom botaničkom vrtu, u blizini jezera Titikaka."
<BR>&nbsp;&nbsp;&nbsp;&nbsp;&nbsp;"To nije istina, ordinator mu više ne nalazi trag."
<BR>&nbsp;&nbsp;&nbsp;&nbsp;&nbsp;"Onda ga potražite."
<BR>&nbsp;&nbsp;&nbsp;&nbsp;&nbsp;"To ćemo učiniti. Zasad nam je dovoljan Felis Žiar."
<BR>&nbsp;&nbsp;&nbsp;&nbsp;&nbsp;"N'Kima vam je rekao da ja ne znam gde se nalazi Zemlja II."
<BR>&nbsp;&nbsp;&nbsp;&nbsp;&nbsp;Postdamer pokazuje jednu malu kutiju koju je držao stisnutu ispod pazuha, otvara je, neka ljubičasta i pihtijasta masa izlete iz nje i zalepi se za donji deo mog zatiljka. U istom trenutku bila je prekinuta telepatska veza sa Lisom. Kričim od straha i pokušavam da se oslobodim mekane stvari koja se zalepila za mene kao pijavica. Ne uspevam, njena put je stopljena sa mojom puti.
<BR>&nbsp;&nbsp;&nbsp;&nbsp;&nbsp;"Ne brinite, to je bezopasno! Čim protoplazmični špijun bude sakupio obaveštenja koja tražimo, on će ga saopštiti ordinatoru, i otpašće sam od sebe."
<BR>&nbsp;&nbsp;&nbsp;&nbsp;&nbsp;Sisa me, sisa me, sisa me, ne patim. Ja ne osećam masu protoplazme, toliko je združena sa mojim zatiljkom, sem ako je prstima ne dodirujem. Odvratnost.
<BR>&nbsp;&nbsp;&nbsp;&nbsp;&nbsp;"Mogli smo da upotrebimo druge metode, koje bi mogle da vas ozlede. No, izgleda da vas naš bog ceni." Odjednom, kao iz kutije mađioničara, neka kržljava osoba iskrsnu kao vampir i stvori se među nama. Ona nas zgrabi za ruke, Lisu i mene. Imam utisak da odlazim na novo analogično putovanje.
</P></TD></TR></TABLE>
<P class="next">
<A HREF=p24.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
