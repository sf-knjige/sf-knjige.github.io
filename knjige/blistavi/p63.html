<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ASK
<P>&nbsp;&nbsp;&nbsp;&nbsp;&nbsp;Čudesno je bilo videti tog majušnog robota. Ne veći od očne jabučice G'kekija. Sada je ležao na zemlji, pritisnut hordom razbesnelih osa privatničarki, koje su ga napadale.
<BR>&nbsp;&nbsp;&nbsp;&nbsp;&nbsp;Posle početnog iznenađenja, prvi od nas mudraca oglasio se Lester.
<BR>&nbsp;&nbsp;&nbsp;&nbsp;&nbsp;"Eto, sada smo saznali zašto se ove ose zovu 'privatničarke'. Jeste li videli kako su kidisale na tu spravu? Da nisu, mi nikad ne bismo primetili da se uvukla kod nas."
<BR>&nbsp;&nbsp;&nbsp;&nbsp;&nbsp;"To je naprava za uhođenje", saopšti Uviđanje-oštro-kao-nož svoju pretpostavku, nagnuvši ljušturu napred da bi bolje pogledala robota. "Minijaturan je, a pokretan, poslat da prisluškuje naše savetovanje. Bili bismo bespomoćni, i svi naši planovi bili bi otkriveni, da nije bilo ovih osa."
<BR>&nbsp;&nbsp;&nbsp;&nbsp;&nbsp;Fvun-dau se saglasi, uz potmulo mrmljanje.
<BR>&nbsp;&nbsp;&nbsp;&nbsp;&nbsp;"Hr-rrrm... Navikli smo da vidimo te insekte samo kao vrlo sporednu, malu napast, koju trpimo samo zato što neke stare tradicije zahtevaju da i takve ose budu prisutne na nekim našim svečanostima. Ali Bujuri mora biti da su ih načinili upravo za ovu jednu svrhu. Da lete večito u patroli kroz njihove gradove i domove i napadaju svakog prisluškivača."
<BR>&nbsp;&nbsp;&nbsp;&nbsp;&nbsp;Ur-jah dodade: "Upotrebljavati (namenski sazdanu) posebnu vrstu živih bića za otklanjanje jedne (neugodne) pretnje - to bi, zaista, na Bujure ličilo."
<BR>&nbsp;&nbsp;&nbsp;&nbsp;&nbsp;Lester se nagnu bliže i zaviri šta ose rade. One su mahale krilima ispred majušnih očiju robotovih, stvarajući mnoštvo boja, čitav lavirint boja, koji me podseti na reuge.
<BR>&nbsp;&nbsp;&nbsp;&nbsp;&nbsp;"Baš se pitam šta one sada pokazuju robotu", progunđa naš ljudski mudrac.
<BR>&nbsp;&nbsp;&nbsp;&nbsp;&nbsp;Tada Vuben progovori, prvi put otkad su ose napale uljeza.
<BR>&nbsp;&nbsp;&nbsp;&nbsp;&nbsp;"Verovatno mu pokazuju tačno ono što on želi videti", reče Vuben samopouzdano.
<BR>&nbsp;&nbsp;&nbsp;&nbsp;&nbsp;Sećate li se, prstenovi moji, kako smo svi klimali glavama, uzdisali, ili mumlali, u znak da poštujemo tu izjavu i da smo sa njom saglasni? Vuben je tako dobro izgovorio tu svoju rečenicu, tonovima koji su naprosto odisali mudrošću i čvrstim verovanjem. Tek naknadno sam se setili - zapitali...
<BR>&nbsp;&nbsp;&nbsp;&nbsp;&nbsp;Šta?
<BR>&nbsp;&nbsp;&nbsp;&nbsp;&nbsp;Šta je, zaboga, hteo time da kaže?
</P></TD></TR></TABLE>
<P class="next">
<A HREF=p64.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
