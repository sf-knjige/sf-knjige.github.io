<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7. UVAŽENI HENIKEROVI
<P>&nbsp;&nbsp;&nbsp;&nbsp;&nbsp;Njutn je svom pismu dodao ova tri postskriptuma:
<BR>&nbsp;&nbsp;&nbsp;&nbsp;&nbsp;P.S. Ne mogu da se potpišem 'bratski vaš' jer mi zbog mojih ocena ne dopuštaju da vam budem brat. Bio sam samo kandidat, a sada će mi čak i to oduzeti.
<BR>&nbsp;&nbsp;&nbsp;&nbsp;&nbsp;P.P.S. Vi našu porodicu nazivate 'uvaženom', i ja mislim da bi možda napravili grešku ako biste je u svojoj knjizi tako nazvali. Ja sam, na primer, kepec - visok sam sto dvadeset pet centimetara. A poslednje što smo čuli o mom bratu Frenku bilo je da ga traži policija Floride, Federalni Istražni Biro i Ministarstvo finansija zbog prebacivanja ukradenih kola brodovima nosačima iz vojnih viškova na Kubu. Stoga sam prilično uveren da 'uvaženi' nije baš reč koju tražite. 'Očaravajući' je verovatno bliže istini.
<BR>&nbsp;&nbsp;&nbsp;&nbsp;&nbsp;P.P.P.S. Dvadeset četiri časa kasnije. Ponovo sam pročitao ovo pismo i vidim da bi neko mogao dobiti utisak kako ja samo sedim i prisećam se tužnih stvari i žalim samog sebe. U stvari, ja sam vrlo srećna osoba i to znam. Pred ženidbom sam s jednom predivnom malom devojkom. Na ovom svetu ima za svakog dovoljno ljubavi, samo kad bi je ljudi potražili. Ja sam dokaz za to.
</P></TD></TR></TABLE>
<P class="next">
<A HREF=p8.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
