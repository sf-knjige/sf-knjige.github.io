<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>29.
<P>&nbsp;&nbsp;&nbsp;&nbsp;&nbsp;Harold Bredli napravio je sendviče od hladne pečene govedine i pitao se koliko će dugo uspeti da odgovara na pitanja svojih roditelja. Da nije telefona, prokletog telefona, mogao je da kaže da je Evelin na hiljadu logičnih mesta. Na kraju je izabrao Milers Korners. Evelin je otišla s Grejs Elizabet Vilet da joj pomogne oko oca Voša Pikoka, koga je iznenada pogodila neka bolest koja nije bila smrtonosna ali je očigledno obarala čoveka.
<BR>&nbsp;&nbsp;&nbsp;&nbsp;&nbsp;Pikokovi nisu imali telefon, tako da je taj deo bio u redu. Ako njegovi roditelji u gradu ne nalete na Voša, ili njegovog oca, ili Grejs Elizabet, ili Lilu, ili sudiju Vileta, ili gospođu Vilet i ne upitaju kako je bolesnik, moglo bi da upali. Uopšte im se nije svidelo što je otišla bez pitanja, a srce mu je gotovo stalo kada je otac poželeo da se odveze tamo i proveri.
<BR>&nbsp;&nbsp;&nbsp;&nbsp;&nbsp;Sad mu je samo ostalo da se brine gde će Evelin biti večeras i da li će mitska bolest gospodina Pikoka ponovo upaliti. Bio je siguran da će, ako je ostavi tamo još jednu noć, njegov otac najverovatnije da se odveze do Milers Kornersa i da proveri. Međutim, još je verovatnije bilo da će u kapeli naleteti na nekoga ko zna da gospodin Pikok nije bolestan.
<BR>&nbsp;&nbsp;&nbsp;&nbsp;&nbsp;Haroldu se vrtelo u glavi i znao je da nema nameru da bude tajni agent. Možda je bolje da se s time suoči; kada se večeras vrati s Hindlijevog imanja, moraće da im kaže istinu. Potpuno mu je nestalo mašte. Prestao je da misli o bilo čemu uma i zapakovao sendviče u kartonsku kutiju.
<BR>&nbsp;&nbsp;&nbsp;&nbsp;&nbsp;"Dobar dan, gospodine Bredli", uglađen glas progovori iza njega. Zavrteo se i ispustio kutiju na pod; sendviči su se rasuli na sve strane. Hejverstok i Luis uđoše u kuhinju.
<BR>&nbsp;&nbsp;&nbsp;&nbsp;&nbsp;Hejverstok mu se nasmeši. "Pre nekog vremena razgovrao sam s tvojim roditeljima u gradu." Podigao je kažiprst i micao ga napred-nazad. "Izgleda da ste me slagali, gospodine Bredli. Glupo slagali - tako je lako bilo proveriti. Sestra ti juče nije otišla u posetu baki, zar ne? Zašto ste to uradili?"
<BR>&nbsp;&nbsp;&nbsp;&nbsp;&nbsp;Haroldova usta su bila suva i on proguta knedlu. "Ne tiče vas se gde je moja sestra."
<BR>&nbsp;&nbsp;&nbsp;&nbsp;&nbsp;Hejverstok odmahnu glavom. "Mene se mnogo toga tiče, gospodine Bredli. Verujem da mi možete pružiti puno informacija."
<BR>&nbsp;&nbsp;&nbsp;&nbsp;&nbsp;Haroldovi zubi se stisnuše. Krv mu poteče po usnama iz ujedenog jezika. Mišići su mu se bolno napinjali. Nije mogao da dođe do daha, a kad je uspeo, vrisnuo je.
<BR>&nbsp;&nbsp;&nbsp;&nbsp;&nbsp;Luis ga je posmatrao. Osmeh mu je lebdeo nad usnama.
</P></TD></TR></TABLE>
<P class="next">
<A HREF=p30.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
