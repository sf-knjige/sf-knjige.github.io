<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>19.
<P>&nbsp;&nbsp;&nbsp;&nbsp;&nbsp;Kada su orgulje počele svoju šuplju, metalnu pesmu, Fransin je već hodala ulicom; besciljno je šutirala kamenčiće i nije vodila računa što prlja vrhove cipela. Podigla je pogled ka zvuku i zastala. Kroz drveće je mogla da vidi svetla i, u daljini, svetlucanje olujnih munja preko obzorja. Stajala je zagnjurena u tišinu noći, prekidanu samo sablasnom muzikom orgulja i cvrčanjem cvrčaka, kao da je jedno pratilo drugo.
<BR>&nbsp;&nbsp;&nbsp;&nbsp;&nbsp;Ne bi bila u stanju da objasni zašto se okrenula i pošla ka muzici i cvrčcima. U stvari, nije istinski želela da opet ide na predstavu; ništa više nego što je želela da ide na Rouzinu zabavu. Ali, nekako, čudno, neodređeno nezadovoljstvo koje je osećala kao da se smanjivalo kako je muzika postajala glasnija, isto kao što se činilo da se povećava kako se približava kući Viletovih.
<BR>&nbsp;&nbsp;&nbsp;&nbsp;&nbsp;Ulica niz koju je Fransin hodala bila je mračna i prazna. Na nekoliko kuća gorelo je svetlo, ali većina je bila u mraku. Oni koji žive u njima otišli su na Predstavu čudesa. Nije osećala nelagodu. Ulica joj je bila poznata noću, baš kao i danju. Hodala je niz nju gotovo svakoga dana u životu: u školu i na većnički trg. Ako je uopšte bilo šta osećala, bio je to neznatan strah zbog sopstvenih postupaka; čudno osećanje da više ne vlada svojim telom.
<BR>&nbsp;&nbsp;&nbsp;&nbsp;&nbsp;Nije znala zašto ide ka cirkusu, a nije znala ni zašto se zaustavila na praznom placu na kome je izgorela kuća Overstritovih, kada je bila mala. Okrenula se i znatiželjno je pogledala. Mnogo puta se tamo igrala, ali nije mogla da se seti nikakve osobenosti. Bila je tu i stara cisterna, napravljena od betona i kamena, prekrivena daskama da neoprezni ne bi upali. U njoj već godinama nije bilo vode, a povremeno bi se pričalo da bi je trebalo napuniti pre nego što se nekakva nesreća ne dogodi, međutim, niko nije otišao dalje od priče. Kamene stepenice vodile su do mesta na kome je nekada bio trem. Svici su svetlucali svoje signale za parenje među gustim grmljem i žbunjem koje je posle vatre ponovo izraslo oko temelja, koje je izraslo na divlje i stvorilo zabito skrovište gde su se deca igrala.
<BR>&nbsp;&nbsp;&nbsp;&nbsp;&nbsp;A tamo je stajao Minotaur i gledao je.
<BR>&nbsp;&nbsp;&nbsp;&nbsp;&nbsp;Fransin je stisnuvši torbicu uz stomak buljila u njega; osećala je kako joj krv struji venama kao kiselina. Nešto joj je isisalo vazduh iz pluća. Minotaur se nije pomerio. Bio je gotovo nag; nosio je samo pregaču koju je imao na sebi i za vreme tačke u šatri. Činilo se da se svetlost, iako gotovo da i nije bilo svetla, odbija s njegove somotne kože i blista sa rogova kao tečno srebro.
<BR>&nbsp;&nbsp;&nbsp;&nbsp;&nbsp;Fransin je primetila da je zakoračila ka njemu, ali nije mogla da se seti kad je to uradila. Jasno je mogla da vidi njegove velike blage oči, kao da je tama ustuknula od njega i ostavila ga u jezercu mesečine, iako je niski mesec bio zaklonjen mastiljavim, valjajućim olujnim oblacima. Nasmešio se i ona pomisli da baš dobroćudno izgleda. Pružio je ruke prema njoj, kao da je doziva i želi joj dobrodošlicu; izvijao je mišiće u glatkim ramenima.
<BR>&nbsp;&nbsp;&nbsp;&nbsp;&nbsp;Otkrila je da mu se nekako približila.
<BR>&nbsp;&nbsp;&nbsp;&nbsp;&nbsp;Opustila je svoje krute ruke i pustila torbicu da neopaženo sklizne na zemlju. Više nije mogla da čuje cvrčke. Orgulje su se činile miljama i miljama udaljene, kao da su na obzorju sa munjama. Više osećala da joj stopala dodiruju zemlju, teško da je osećala i svoje telo. Minotaur je bio ispred nje, dovoljno blizu da ga dodirne, dovoljno blizu da oseti svetlost i toplotu iz njegovog tela.
<BR>&nbsp;&nbsp;&nbsp;&nbsp;&nbsp;Fransin je stajala i gledala gore, u Minotaura, kao poklonik pred bronzanom statuom kakvog životinjskog boga. Nasmešio se, nežno položio ruku preko njenog ramena i poveo je kroz otvor u grmlju. Nalazili su se u mehuru mesečine koji je lebdeo u tami, izolovani od zvuka. Mogla je da čuje samo krv što joj bruji u ušima.
<BR>&nbsp;&nbsp;&nbsp;&nbsp;&nbsp;Oklevajući, pružila je ruku i ispitivački dodirnula njegove glatke čvrste grudi. Koža mu je malo zadrhtala pod njenim prstima. Prevukla je rukom preko njegovih grudi i preko ramena. Bilo je to poznato osećanje, kao kad maziš konja, somotna glatkoća, drhtaji mišića pod dlanovima, čist mošusni životinjski miris.
<BR>&nbsp;&nbsp;&nbsp;&nbsp;&nbsp;Minotaurova ruka sklonila se s njenog ramena i pošla uz vrat. Gladio joj je dugu kosu i puštao je da kao voda teče niz njegove velike prste. Ruka mu je skliznula niz njena leđa; milovao ju je kao mače, zadržao se na boku, pošao niz stražnju stranu njenih butina, ostavljajući naježen trag. Kada mu je ruka pošla uz butine, pod haljinu, pogledala je dole i zgrabila njegovu ruku svojom.
<BR>&nbsp;&nbsp;&nbsp;&nbsp;&nbsp;Ono što je videla navelo ju je da zaboravi njegovu ruku, da zaboravi sve. Jedina stvar na svetu, jedina stvar u vaseljeni, bila je njegova pregača. Materijal se izvio napred i potpuno je odvojio od stomaka. Napinjala se kao da će svakog časa pući, samo palac od njenog tela.
<BR>&nbsp;&nbsp;&nbsp;&nbsp;&nbsp;Fransin zacvile i pokuša da se odmakne, izbegavajući dodir kao da je rastaljen, gotovo osećajući kako joj toplota prži kožu. Njegova druga ruka blago pade preko njenih usana i prekri ih kao jastuk, toliko velika da su joj njegovi prsti i palac gotovo dodirivali potiljak. Vrisnula mu je u dlan, ali to je bio samo prigušen jecaj. Ščepala ga je za šaku i ruku, očajnički ih vukla i udarala; osećala je kako se tama sklapa, ostrvo svetlosti oko Minotaura zamućuje; međutim, njegovo meso bilo je nepomično kao granit.
<BR>&nbsp;&nbsp;&nbsp;&nbsp;&nbsp;Njegova ruka napustila je njene butine i petljala oko njegovog struka. Zakačaljka na pregači se razdvojila. Materijal je poleteo unazad u smirio se kraj njegovih papaka.
<BR>&nbsp;&nbsp;&nbsp;&nbsp;&nbsp;Njegov teški falus pade joj na stomak, pržeći je, isterujući joj vazduh težinom. Pogledala je preko planina njegovih zglobova; nije znala, nije ni zamišljala.
<BR>&nbsp;&nbsp;&nbsp;&nbsp;&nbsp;Uzbuđenje je prože poput udara groma. Cvrčci su zvrjali. Orgulje su rikale. Šljunčić u njenoj cipeli usekao joj se u nogu kao slomljeno staklo. Gusenica joj se uspuzala uz članak ostavljajući peckav trag.
<BR>&nbsp;&nbsp;&nbsp;&nbsp;&nbsp;Minotaurova ruka vratila se na njene butine. Povukao joj je suknju preko struka i pocepao gaćice kao flis-papir. Dodir mu je bio nežan i milujući; njegove velike vodnjikave oči bile su blage i ljupke; osmeh mu je bio sladak.
<BR>&nbsp;&nbsp;&nbsp;&nbsp;&nbsp;Njegova ogromna šaka obuhvati joj stražnjicu i podiže je k njemu. Ponovo mu je vrisnula u šaku kada je osetila vrelo meso između svojih nogu. Onda je nastupio bol suviše veliki za vrištanje.
</P></TD></TR></TABLE>
<P class="next">
<A HREF=p20.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
