<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>39. GEJLET
<P>&nbsp;&nbsp;&nbsp;&nbsp;&nbsp;Maks je sručio hrpu onesposobljenih čuvarskih diskova Gubrua na krovnu terasu, pravo pred Gejlet Džons. "Iščupali smo im prijemnike", raportirao je, "ali ipak moramo biti veoma oprezni sa njima."
<BR>&nbsp;&nbsp;&nbsp;&nbsp;&nbsp;Malo dalje od njih, profesor Oaks zaustavio je štopericu. Postariji čim zadovoljno je zagunđao. "Opet su povukli vazdušnu zaštitu. Očito su zaključili da je sve ipak bio samo nesrećan slučaj."
<BR>&nbsp;&nbsp;&nbsp;&nbsp;&nbsp;Izveštaji su neprestano pristizali. Gejlet je nervozno špartala terasom, povremeno gledajući preko krovne ograde u opštu zbrku i strku i parku. Nismo planirali ništa nalik na ovo, pomislila je. Možda smo imali ogromnu sreću. Mnogo smo naučili.
<BR>&nbsp;&nbsp;&nbsp;&nbsp;&nbsp;A možda je ovo i propast. Teško je proceniti.
<BR>&nbsp;&nbsp;&nbsp;&nbsp;&nbsp;Samo da neprijatelj ne nađe neki trag do nas.
<BR>&nbsp;&nbsp;&nbsp;&nbsp;&nbsp;Mladi čim od jedva dvadeset godina spustio je dvogled i pogledao Gejlet. "Zastavice izveštavaju da su se svi naši spoljni osmatrači sem jednog bezbedno vratili, gos'đo. O tom jednom još nema vesti."
<BR>&nbsp;&nbsp;&nbsp;&nbsp;&nbsp;"Ko nedostaje?" upitala je.
<BR>&nbsp;&nbsp;&nbsp;&nbsp;&nbsp;"Uh, onaj oficir civilne zaštite što je doš'o iz planine. Fiben Boldžer, gos'đo."
<BR>&nbsp;&nbsp;&nbsp;&nbsp;&nbsp;"Mogla sam pretpostaviti!" uzdahnula je Gejlet.
<BR>&nbsp;&nbsp;&nbsp;&nbsp;&nbsp;Maks je podigao pogled sa gomile plena. Delovao je obeshrabreno. "Ja sam ga video. Kad se ograda pokvarila preskočio ju je i otrčao prema vatri. Izgleda da je trebalo da pođem za njim i pričuvam ga."
<BR>&nbsp;&nbsp;&nbsp;&nbsp;&nbsp;"Ni slučajno, Maks. Postupio si potpuno ispravno. Kakvo glupo junačenje!" uzdahnula je. "Mogla sam pretpostaviti da će izvesti nešto slično. Ako ga uhvate i ako nas oda..." Prekinula je. Nije bilo smisla zabrinuti ostale pre vremena.
<BR>&nbsp;&nbsp;&nbsp;&nbsp;&nbsp;Uostalom, pomislila je sa osećanjem krivice, uobraženi čim najverovatnije je poginuo.
<BR>&nbsp;&nbsp;&nbsp;&nbsp;&nbsp;Ipak se ugrizla za usnu, pošla do ograde i zagledala se prema popodnevnom suncu.
</P></TD></TR></TABLE>
<P class="next">
<A HREF=p44.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
