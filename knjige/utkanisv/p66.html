<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>5. ČASOVI PROLAZE
<P>&nbsp;&nbsp;&nbsp;&nbsp;&nbsp;1.
<BR>&nbsp;&nbsp;&nbsp;&nbsp;&nbsp;A njega još nema.
<BR>&nbsp;&nbsp;&nbsp;&nbsp;&nbsp;Bilo je tri i trideset ujutro. Još od kasnih sata stajala je kraj prozora; gledala je pijance kako galame, i dve kurve bez nade na uspeh kako očajnički pokušavaju da pogode posao, dok nije naišao policijski auto i onda su ih ili uhapsili ili unajmili. Sada je ulica bila pusta, i sve što je mogla da posmatra bili su semafori na raskrsnicama... zeleno, crveno, žuto, zeleno... nigde nijednog automobila. A njega još nema.
<BR>&nbsp;&nbsp;&nbsp;&nbsp;&nbsp;Iscrpila je svu silu objašnjenja. Da skup još traje, pa ne može da se izvuče kako ne bi pobudio sumnju; da je u publici našao prijatelje i s njima priča o starim vremenima. Te ovo, te ono. Ali nije mogla da poveruje ni u jedan od tih izgovora. Nešto nije bilo u redu. I ona i menstrum su toga bili svesni.
<BR>&nbsp;&nbsp;&nbsp;&nbsp;&nbsp;Nisu napravili nikakav plan za slučaj nužde, što je bilo glupo. Kako su mogli ispasti takve budale?; neprestano se pitala. I tako je sada koračala po uskoj sobi ne znajući šta bi bilo najbolje da preduzme; nije želela da ode da se on ne bi vratio nekoliko minuta pošto ona napusti hotel i ne nađe je, a plašila se i da ostane, jer moglo se dogoditi da su ga uhvatili i da ga upravo sada muče kako bi im otkrio gde je mogu naći.
<BR>&nbsp;&nbsp;&nbsp;&nbsp;&nbsp;Morala je verovati da će se sve dobro svršiti. Tešila se da će se on uskoro vratiti i nastavljala strpljivo da ga čeka. Ali iskustvo ju je naučilo da drugačije gleda na stvari. Život nije bio takav.
<BR>&nbsp;&nbsp;&nbsp;&nbsp;&nbsp;U četiri i petnaest počela je da se pakuje. Od same činjenice što je priznala sebi kako nešto nije u redu, da su ona i Tkanje u opasnosti, skočio joj je adrenalin. U četiri i trideset ponela je ćilim niz stepenice. Bio je dugačak i kabast, ali poslednjih meseci izgubila je sve suvišne kilograme i otkrila mišiće za koje nije ni znala da ih ima. Menstrum je ponovo bio uz nju, telo od volje i svetlosti koje je bilo u stanju da za nekoliko minuta učini ono za šta bi mu u normalnim okolnostima bili potrebni sati.
<BR>&nbsp;&nbsp;&nbsp;&nbsp;&nbsp;Pa ipak, dok je ubacivala torbe (spakovala je i njegove stvari) u prtljažnik kola, na nebu je već rudela zora. Sada se više neće vratiti, govorila je sebi. Nešto ga je zadržalo, a ako ne požuri zadržaće i nju.
<BR>&nbsp;&nbsp;&nbsp;&nbsp;&nbsp;Odvezla se boreći se sa suzama, ostavivši za sobom još jedan neplaćeni račun.
<BR>
<BR>&nbsp;&nbsp;&nbsp;&nbsp;&nbsp;2.
<BR>&nbsp;&nbsp;&nbsp;&nbsp;&nbsp;Možda bi Suzana osetila izvesno malo zadovoljstvo da je mogla da vidi izraz Hobartovog lica kada je, manje od dvadeset minuta pošto je otišla, stigao u hotel čije mu je ime dao zatvorenik.
<BR>&nbsp;&nbsp;&nbsp;&nbsp;&nbsp;Mnogo je krvi i reči prosuo dok su se zveri bavile njime. Ali te su reči bile nepovezane; obično trabunjanje iz koga je Hobart pokušao da izvuče neki smisao. Između jecaja i blebetanja bilo je, razume se, reči o Fugi; i Suzani. Oh moja gospo, stalno je ponavljao, oh moja gospo; a onda bi ponovo počeo da jeca. Hobart ga je puštao da plače, i krvari, zatim ponovo da plače, dok se čovek nije opasno približio smrti. A onda mu je postavio jednostavno pitanje: Gde je tvoja dama? I budala je odgovorila, jer više uopšte nije znao ko mu je postavio pitanje, pa čak ni da li je na njega odgovorio.
<BR>&nbsp;&nbsp;&nbsp;&nbsp;&nbsp;I tako je Hobart sada stajao na mestu koje je čovek naveo. Ali gde je bila dama iz njegovih snova? Gde je bila Suzana? Ponovo je nestala: umakla, ostavivši za sobom još toplu kvaku i prag koji i dalje tuži za njenom senkom.
<BR>&nbsp;&nbsp;&nbsp;&nbsp;&nbsp;Ovaj put je bio veoma blizu. Umalo je nije ščepao. Koliko će još vremena proteći pre no što u mrežu uhvati njenu tajnu, jednom i zauvek, pre no što njenu srebrnu svetlost bude držao među prstima? Nekoliko časova. Najviše nekoliko dana.
<BR>&nbsp;&nbsp;&nbsp;&nbsp;&nbsp;"Malo je nedostajalo da je se dočepao", reče on sam sebi. Zatim privinu knjigu bajki čvrsto na grudi, kako nijedna reč iz nje ne bi umakla, i napusti sobu svoje dame da bi nastavio poteru.
</P></TD></TR></TABLE>
<P class="next">
<A HREF=p67.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
