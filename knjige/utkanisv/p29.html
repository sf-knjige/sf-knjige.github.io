<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>9. O MOĆI PRINCEZE
<P>&nbsp;&nbsp;&nbsp;&nbsp;&nbsp;Vračara nije pogledala u Šedvelovom pravcu kada je ovaj ušao; u stvari, izgledalo je kao da se na njoj nijedan mišić nije pokrenuo još od prethodne noći. Hotelska soba bila je ustajala od njenog daha i znoja. Šedvel duboko uzdahnu.
<BR>&nbsp;&nbsp;&nbsp;&nbsp;&nbsp;"Jadni moj razuzdanko", promrmlja ona. "Uništen je."
<BR>&nbsp;&nbsp;&nbsp;&nbsp;&nbsp;"Kako je to moglo da se dogodi?" upita Šedvel. Slika te prilike još mu se vrzmala po umu, u svoj svojoj groznoj veličanstvenosti. Kako je jedna tako moćna stvar mogla biti ubijena?; a naročito kada je već bila mrtva.
<BR>&nbsp;&nbsp;&nbsp;&nbsp;&nbsp;"To su učinile Kukavice", reče ona.
<BR>&nbsp;&nbsp;&nbsp;&nbsp;&nbsp;"Muni, ili devojka?"
<BR>&nbsp;&nbsp;&nbsp;&nbsp;&nbsp;"Muni."
<BR>&nbsp;&nbsp;&nbsp;&nbsp;&nbsp;"A ćilimari?"
<BR>&nbsp;&nbsp;&nbsp;&nbsp;&nbsp;"Preživeli su svi izuzev jedne", reče Imakolata. "Jesam li u pravu sestro?"
<BR>&nbsp;&nbsp;&nbsp;&nbsp;&nbsp;Hag je čučala u uglu, a telo joj je podsećalo na sluz razmazanu po zidu. Odgovorila je Imakolati tako tiho da je Šedvelu njen odgovor promakao.
<BR>&nbsp;&nbsp;&nbsp;&nbsp;&nbsp;"Da", odvrati vračara. "Moja je sestra videla kako je jedna od njih bila uništena. Ostali su umakli."
<BR>&nbsp;&nbsp;&nbsp;&nbsp;&nbsp;"A Bič?"
<BR>&nbsp;&nbsp;&nbsp;&nbsp;&nbsp;"Čujem samo tišinu."
<BR>&nbsp;&nbsp;&nbsp;&nbsp;&nbsp;"To je dobro", primeti Šedvel. "Večeras ću premestiti ćilim."
<BR>&nbsp;&nbsp;&nbsp;&nbsp;&nbsp;"Kuda?"
<BR>&nbsp;&nbsp;&nbsp;&nbsp;&nbsp;"U kuću na drugoj obali reke koja pripada čoveku s kojim sam nekada poslovao: zove se Šerman. Tamo ćemo održati aukciju. Ovo mesto je suviše javno za naše klijente."
<BR>&nbsp;&nbsp;&nbsp;&nbsp;&nbsp;"Znači dolaze?"
<BR>&nbsp;&nbsp;&nbsp;&nbsp;&nbsp;Šedvel se isceri. "Svakako da dolaze. Ti su ljudi godinama čekali. I to samo da dođu u priliku da se nadmeću. A ja ću im tu priliku sada pružiti."
<BR>&nbsp;&nbsp;&nbsp;&nbsp;&nbsp;Voleo je da razmišlja o tome kako tih sedmoro moćnih, koji su hteli da se nadmeću i koje je pozvao na ovu prodaju nad prodajama, spremno skaču kada bi im naredio.
<BR>&nbsp;&nbsp;&nbsp;&nbsp;&nbsp;Među njima bili su neki od najbogatijih ljudi sveta; zajedno su imali dovoljno veliki imetak da pokupuju čitave narode. Nijedno od njih sedmoro nije imalo ime koje bi nešto značilo u puku - oni su bili pravi moćnici, anonimno veliki. Ali Šedvel je sproveo iscrpnu istragu. Znao je da tih sedmoro imaju još nešto zajedničko pored neprocenjivog bogatstva. Znao je da svi žude za čudovišnim stvarima. Zbog toga su upravo sada i napuštali svoje dvorce i vile i, suvih usta i znojavih dlanova, hitali u ovaj mračni grad.
<BR>&nbsp;&nbsp;&nbsp;&nbsp;&nbsp;On je posedovao nešto što je svako od njih želeo isto onoliko koliko i sam život; i možda više od bogatstva. Bili su moćni. Ali zar danas on nije bio moćniji?"
</P></TD></TR></TABLE>
<P class="next">
<A HREF=p30.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
