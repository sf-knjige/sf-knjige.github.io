<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>31. ALAHOVO OKO
<P>&nbsp;&nbsp;&nbsp;&nbsp;&nbsp;"Pronašao sam ga", reče Mandel'stam. Izgledao je umorno, ali i pobednički.
<BR>&nbsp;&nbsp;&nbsp;&nbsp;&nbsp;"Znao sam da će vam poći za rukom", uzvrati Dankan uz iskreno divljenje. "Gde je?"
<BR>&nbsp;&nbsp;&nbsp;&nbsp;&nbsp;"Ne budite tako nestrpljivi... dopustite mi da malo uživam u svojoj bezazlenoj zabavi. Zaslužio sam to."
<BR>&nbsp;&nbsp;&nbsp;&nbsp;&nbsp;"Dobro, čijeg ste sada conciergea obrlatili?"
<BR>&nbsp;&nbsp;&nbsp;&nbsp;&nbsp;Mandel'stam ga pogleda pomalo tužno.
<BR>&nbsp;&nbsp;&nbsp;&nbsp;&nbsp;"Ničijeg. Najpre sam pokušao da što više iščeprkam o vašem prijatelju Helmeru, posredstvom jednog izvrsnog sredstva za ovakve stvari: knjige Međuplanetni ko je ko. Pretpostavljao sam da će tu biti nešto i o njemu - i stvarno je bilo: tekst od čitavih sto redi. Uzgred budi rečeno, zavirio sam malo i u rubriku o vama: premašujete ga za pedeset redi, ako je to neka uteha."
<BR>&nbsp;&nbsp;&nbsp;&nbsp;&nbsp;"Znam to", reče Dankan, unoseći u glas što je mogao više strpljivosti. "Nastavite."
<BR>&nbsp;&nbsp;&nbsp;&nbsp;&nbsp;"Pitao sam se da li će biti zabeležene sve njegove zemaljske veze i interesovanja i ponovo sam imao sreće. On je član Udruženja elektronskih inženjera, Kraljevskog astronomskog društva, Fizikalnog instituta i Astronautičkog instituta - kao i nekoliko titanskih profesionaluih organizacija, razume se. Takođe sam otkrio da je autor pet ili šest naučnih referata, odnosno koautor još nekoliko. Jonosfera Saturna, Poreklo ultra-dugog elektromagnetskog zračenja i slične ezoteričnosti od kojih čoveka podilazi jeza... ali ništa što bi nama moglo da koristi, na žalost."
<BR>&nbsp;&nbsp;&nbsp;&nbsp;&nbsp;"Astronomi su u Londonu, naravno - ali su zato svi ostali, inženjeri, astronauti i fizičari u Njujorku, i palo mi je na pamet da je on možda stupio u vezu sa njima. Ponovo sam pozvao jednog od svojih korisnih prijatelja - naučnika ovoga puta, i to veoma uvaženog, koji ima pristup svuda, a da ga pri tom niko ne gnjavi suvišnim pitanjima. Uzdao sam se da je poseta kolege sa Titana dovoljno retka pojava da privuče pažnju i onih sa Olimpa... i stvarno je to bio slučaj."
<BR>&nbsp;&nbsp;&nbsp;&nbsp;&nbsp;Mandel'stam je ponovo napravio jednu od svojih bremenitih pauza, kako bi Dankan još pomnije načuljio uši, a onda nastavi:
<BR>&nbsp;&nbsp;&nbsp;&nbsp;&nbsp;"To me zbunjuje. Iako je potpuno zaobišao ambasadu i naložio gospođici Elerman da drži u tajnosti njegov dolazak, on ipak nije preduzeo ništa da prikrije tragove. Ne verujem da bi se iko ko se mnogo skriva ponašao na taj način."
<BR>&nbsp;&nbsp;&nbsp;&nbsp;&nbsp;"Stvarno je bilo sasvim jednostavno. Elektroničari su se radovali što mogu da nam iziđu u susret. Izvestili su nas da je otišao iz Nord Atlana i da se sa njim može stupiti u vezu preko pomoćnika glavnog inženjera, Odelelje C, svetski centar za komunikacije, Teheran. Teško da je to adresa koja bi se dovela u vezu sa krijumčarenjem dragog kamenja ili međuplanetnim prljavim rabotama..."
<BR>&nbsp;&nbsp;&nbsp;&nbsp;&nbsp;"I tako, pohitasmo u Teheran - da bi nam tamo za dlaku umakao, ali svejedno. Biće ponovo na istom mestu kroz nekoliko dana, a s obzirom na osobeni karakter dotične institucije, konačno smo došli do nečega što baca malo svetlosti na celu stvar."
<BR>&nbsp;&nbsp;&nbsp;&nbsp;&nbsp;"Odelenje C svetskog centra za komunikacije bavi se izvođenjem projekta 'Kiklop'. Čak sam i ja čuo za to."
<BR>&nbsp;&nbsp;&nbsp;&nbsp;&nbsp;Temelji projokta udareni su u sam osvit svemirske ere; najveći, najskuplji i potencijalno najvećma obećavajući naučni instrument koji je ikada sazdan. Iako mu je namena višestruka, jednoj od njih data je puna prednost nad ostalim: traganje za razumnim životom u Vaseljeni.
<BR>&nbsp;&nbsp;&nbsp;&nbsp;&nbsp;Jedan od najstarijih snova čovečanstva, odista je predstavljao samo pusti sanak sve do velikog razvoja radio-astronomije u drugoj polovini dvadesetog stoleća. A onda, u sasvim kratkom rasponu od dve decenije, udruženo umeće inženjera i naučnika dalo je čovečanstvu moć da premosti međuzvezdane ponore - pod uslovom da ono bude spremno da plati odgovarajuću cenu.
<BR>&nbsp;&nbsp;&nbsp;&nbsp;&nbsp;Prvi sitni radio-teleskopi, promera nekoliko desetina metara, osluškivali su sa puno nade signale sa zvezda. Niko, međutim, nije očekivao uspeh od ovih pionirskih pokušaja niti je on ostvaren. Došavši do izvesnih verovatnih pretpostavki o distribuciji razumnog života u Galaksiji, ni je bilo teško izračunati da su za otkriće civilizacije koja odašilje radio-emisije potrebni teleskopi čiji se prečnici ne mere decimetrima, nego kilometrima.
<BR>&nbsp;&nbsp;&nbsp;&nbsp;&nbsp;Postojao je samo jedan praktičan metod da se to ostvari - bar kada su u pitanju strukture vezane za površinu Zemlje. Očigledno nije dolazilo u pitanje konstruisanje samo Jedne džinovske zdele zahtevanih razmera, ali se zato isti rezultat mogao postići odgovarajućim ustrojstvom više stotina manjih. Kiklop je zamišljen kao 'farma' antena sacinjena od 'zdela' prečnika sto metara, koje bi jednoobrazno bile razmeštene u krugu sa promerom od možda pet kilometara. Slabašni signali iz svakog elementa koji ulazi u sastav ove šume antena bili bi sabrani, a zatim podvrgavani temeljitoj analizi u kompjuterima programiranim da razluče jedinstvena znamenja inteligencije na haotičnom zaleđu kosmičkog šuma.
<BR>&nbsp;&nbsp;&nbsp;&nbsp;&nbsp;Ceo sistem bi koštao koliko i prvobitni projekt Apolo; ali, za razliku od Apola, razdoblje njegovog sazdavanja moglo bi da potraje godinama, pa čak i decenijama. No, bilo bi dovoljno da se konstruiše srazmerno mali broj antena, pa da Kiklop stupi u dejstvo; od tog trenutka, on bi postao oruđe od neprocenjive vrednosti za radio-astronome. Sa prolaskom godina, broj dograđenih antena stalao bi rastao, sve dok konačno celokupan sistem ne bi bio upotpunjen; no, i posle toga, Kiklop bi neprestano povećavao svoje potencijale, postajući kadar da prodre sve dublje u vaseljenska prostranstva.
<BR>&nbsp;&nbsp;&nbsp;&nbsp;&nbsp;Bila je to svetla vizija, premda su postojali ljudi koji su se bojali njenog uspeha u podjednakoj meri kao i njenog mogućeg kraha. U Vremenu Teškoća, međutim, koje je doneo neželjeni kraj dvadesetog stoleća, bilo je malo nade da će se smoći sredstva za ostvarenje projekta. O njemu je moglo biti reči samo u razdoblju političke i ekonomske stabilnosti, te stoga realizaciji Kiklopa nije bilo pristupljeno još čitavih sto godina nakon prvih idejnih planova.
<BR>&nbsp;&nbsp;&nbsp;&nbsp;&nbsp;Dete kratkotrajnog ali blistavog muslimanskog preporoda, ovo razdoblje je omogućilo da se izdvoji jedan deo neizmernog bogatstva koje su arapske zemlje sakupile u toku ere nafte. Milioni tona neophodnog metala potekli su iz doslovce neograničenih rezervi zapretenih u vodenom okrilju Crvenog mora, koje su priticale duž Doline Velike Pukotine. Tu, gde se Zemljina kora doslovce raspukla, stvarajući utisak da se plohe kontinenta polako razdvajaju, nalazile su se tolike zalihe metala i minerala da su postajali neosnovani svi strahovi o njihovom iscrpljenju i oskudici na koju su bila osuđena naredna stoleća.
<BR>&nbsp;&nbsp;&nbsp;&nbsp;&nbsp;Idealno bi bilo da je Kiklop smešten na polutaru, tako da njegova načuljena radio-ogledala mogu da pokrivaju nebo od pola do pola. Drugi zahtevi su bili dobri klimatski uslovi, visok stepen obezbeđenosti od zemljotresa i ostalih prirodnih kataklizmi - i, ako je moguće, prsten planina koji bi imao ulogu štitnika od radio-interferencija. Razume se, ovako savršena lokacija nije postojala, tako da je valjalo pribeći raznim političkim, geografskim i inzenjerskim kompromisima. Posle više decenija ne retko žučnih rasprava, izabran je pustinjski 'Prazan Odeljak' saudijske Arabije; bilo je to prvi put da mu je neko našao nekakvu upotrebnu vrednost.
<BR>&nbsp;&nbsp;&nbsp;&nbsp;&nbsp;Kroz pustošnu divljinu grubo su poravnati široki kolovozi kako bi lebdeli teretnjaci nosivosti deset hiljada tona mogli da prevoze proizvode iz fabrika sa obale Crvenog Mora; kasnije su njima dodati teretni vazdušni brodovi. U prvoj fazi projekta, šezdeset paraboličnih antena bilo je raspoređeno u obliku džinovskog krsta, čiji su se pet kilometara dugački kraci pružali u smeru sever-jug, odnosno istok-zapad. Neki vernici su se pobunili protiv ovog simbola jedne strane religije, ali odmah im je objašnjeno da je to samo privremeno stanje stvari. Kada 'Alahovo oko' bude završeno, uvredljivi znak sasvim će se utopiti u ogromnu šumu od sedam stotina velikih 'zdela', jednoobrazno raspoređenih u krugu prečnika osam kilometara.
<BR>&nbsp;&nbsp;&nbsp;&nbsp;&nbsp;Krajem dvadeset prvog stoleća, međutim, instalirana je samo polovina od planiranih sedam stotina elemenata. Dve stotine njih ispunilo je najveći deo središnje zone ustrojstva, dok su ostale obrazovale svojevrsnu 'tarabu', pružajući se duž opsega džinovskog instrumenta. Ovo smanjenje razmera donelo je uštedu od više milijardi solara, a sasvim je neznatno redukovalo potencijal sistema; Kiklop je bio u stanju da odgovori doslovce svim planiranim zahtevima i u toku dvadeset prvog stoleća doveo je do gotovo podjednako velike revolucije u astronomiji kao i reflektorski teleskopi na Maunt Vilsonu i Maunt Palomaru dve stotine godina ranije. Krajem tog veka, međutim, sistem je dospeo u nepriliku - premda ne greškom svojih konstraktora ili vojske inženjera i naučnika koja ga je opsluživala.
<BR>&nbsp;&nbsp;&nbsp;&nbsp;&nbsp;Kiklop se nije mogao meriti sa postrojenjima koja su u međuvremenu podignuta na tamnoj strani Meseca - gde ih je gotovo savršeno štitio od zemaljskih inteferencija sloj čvrstih stena debeo tri hiljade kilometara. Mnogo decenija on je radio u sistemu sa njima, budući da su dva velika teleskopa postavljena na krajevima zamišljene linije koja je spajala Zemlju i Mesec obrazovala interferometar kadar da ispituje pojedinosti planetnih sistema udaljenih stotine svetlosnih godina. U to vreme, već su bili izgrađeni radio-teleskopi i na Marsu, opservatorija na Mesecu mogla je da postane znatno moćnija u saradnji sa njima nego što je to bio slučaj sa uređajima na obližnjoj Zemlji. Interferometrijska linija dugačka dve stotine miliona kilometara dopuštala je takvo osmatranje susednih zvezda o čijoj se preciznosti ranije nije ni sanjalo.
<BR>&nbsp;&nbsp;&nbsp;&nbsp;&nbsp;Kako to već ranije ili kasnije biva sa svim naučnim uređajima, tehnički razvoj učinio je da Kiklop postane zastareo. Ali sredinom dvadeset trećeg stoleća on se suočio sa još jednim problemom koji je lako mogao da bude fatalan. 'Prazan Odeljak' više nije bio pustinja.
<BR>&nbsp;&nbsp;&nbsp;&nbsp;&nbsp;Kiklop je podignut na području koje je kišu viđalo jednom u pet godina; kod Al Hadidaha ležali su meteori još od vremena Proroka, ali na njima nije bilo ni traga rđe. Sve se to, međutim, izmenilo pošumljavanjem i kontrolom klime; po prvi put od ledenog doba, pustinja je stala da uzmiče; sada je samo za nekoliko dana na području 'Praznog Odeljka' padalo više kiše nego ranije godinama.
<BR>&nbsp;&nbsp;&nbsp;&nbsp;&nbsp;Tvorci Kiklopa ni jednog trenutka nisu računali sa tim; oni su, sa puno razloga, utemeljili svoje projekte na pretpostavci o postojanju tople i suve sredine. Ljudstvo koje se brinulo o održanju, neprekidno je vodilo borbu sa rđanjem, vlažnošću u koaksijalnim kablovima, kratkim spojevima u vodovima sa visokim naponom izazvanim gljivama i svim ostalim boleštinama koje se obrušavaju na elektronsku opremu ako im se ukaže i najmanja prilika. Neke od stometarskih antena toliko je razjela rđa da se više nisu mogle pokretati, tako da su morale da budu stavljene izvan upotrebe. Gotovo dvadeset godina, sistem je radio uz efikasnost koja je polako opadala, dok su inženjeri, birokrate i naučnici vodili trougaonu raspravu, pri čemu nijedna strana nije uspela da ubedi neku od preostale dve. Ima li svrhe ulagati milijarde solara na renoviranje sistema - ili je možda bolje utrošiti taj novac na tamnoj strani Meseca? Bilo je nemoguće doći do jedinstvenog rešenja, između ostalog i zbog toga što još nikome nije pošlo za rukom da proceni vrednost čisto naučnog istraživanja.
<BR>&nbsp;&nbsp;&nbsp;&nbsp;&nbsp;No, bez obzira na ove probleme, Kiklop je predstavljao spektakularan uspeh, koji je omogućio da čovek višestruko preoblikuje svoje predstave o Vaseljeni. Granice znanja pomerene su do samih mikrosekundi nakon velikog praska i uhvaćeni su radio-talasi koji su oplovili svokoliki raskril stvaranja. Ispitane su površine udaljenih zvezda, otkrivene njihove skrivene planete, registrovani tako neobični objekti kao što su neutronske zvezde, tahioni, gravitaciona sociva, svemirotresi, i zabeležena 'avetinjska' stanja negativne verovatnoće, odnosno 'preokrenuta' materija, što je već dosezalo krajnje međe moći poimanja čovekovog uma.
<BR>&nbsp;&nbsp;&nbsp;&nbsp;&nbsp;Postojalo je, međutim, nešto za šta Kiklop nije bio kadar. I pored mnoštva lažnih uzbuna, on još nije uspeo da otkrije signale razumnih bića iz nekog drugog mesta u Vaseljeni.
<BR>&nbsp;&nbsp;&nbsp;&nbsp;&nbsp;Ili je Čovek bio sam, ili niko više nije koristio radio-odašiljače. Oba objašnjenja izgledala su, međutim, podjednako neverovatna.
</P></TD></TR></TABLE>
<P class="next">
<A HREF=p35.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
