<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>10.
<P>&nbsp;&nbsp;&nbsp;&nbsp;&nbsp;Da li vas zadah znoja tera iz
<BR>&nbsp;&nbsp;&nbsp;&nbsp;&nbsp;društva? Desetodnevna upotreba
<BR>&nbsp;&nbsp;&nbsp;&nbsp;&nbsp;Ubik dezodorans spreja ili Ubik
<BR>&nbsp;&nbsp;&nbsp;&nbsp;&nbsp;štifta dokrajčiće vaše brige zbog
<BR>&nbsp;&nbsp;&nbsp;&nbsp;&nbsp;onečišćavanja okoline i vratiće
<BR>&nbsp;&nbsp;&nbsp;&nbsp;&nbsp;vas u središte zbivanja. Neškodljiv
<BR>&nbsp;&nbsp;&nbsp;&nbsp;&nbsp;kad se upotrebljava prema
<BR>&nbsp;&nbsp;&nbsp;&nbsp;&nbsp;uputstvu u savesnom programu
<BR>&nbsp;&nbsp;&nbsp;&nbsp;&nbsp;telesne higijene.
<BR>
<BR>&nbsp;&nbsp;&nbsp;&nbsp;&nbsp;Televizijska najavljivačica reče: "A sada ponovo Džim Hanter i novosti."
<BR>&nbsp;&nbsp;&nbsp;&nbsp;&nbsp;Na ekranu se pojavi ozareno, ćosavo lice komentatora. "Glen Ransiter vratio se danas u svoje rodno mesto, ali to nije bio povratak koji bi obradovao bilo čije srce. Jučerašnja tragedija pogodila je Ransiterovo Udruženje, verovatno najpoznatiju od mnogih smotrenih organizacija na Zemlji. U eksploziji terorističke bombe, u jednom još neimenovanom potpovršinskom objektu na Luni, Glen Ransiter je smrtno ranjen i umro je pre nego što su njegovi ostaci mogli biti prebačeni u hladno pakovanje. Kada je donet u Moratorijum Voljene Braće u Cirihu, preduzeti su svi pokušaji da se povrati u poluživot, ali uzalud. Ti pokušaji sada su prekinuti, što je potvrda poraza, i telo Glena Ransitera vraćeno je u Demuan, gde će biti izloženo na odru u Mrtvačnici Prostog Pastira."
<BR>&nbsp;&nbsp;&nbsp;&nbsp;&nbsp;Na ekranu se ukazala jedna staromodna, bela, drvena zgrada, pred kojom je tumaralo više osoba.
<BR>&nbsp;&nbsp;&nbsp;&nbsp;&nbsp;Zanima me ko je odobrio prebacivanje u Demuan, upita se Džo Čip.
<BR>&nbsp;&nbsp;&nbsp;&nbsp;&nbsp;"Tužna, ali neumoljivom logikom diktirana odluka supruge Glena Ransitera naložila je ovo poslednje poglavlje kome sada prisustvujemo", nastavio je glas komentatora. "Gospođa Ela Ransiter, i sama u hladnom pakovanju, gde bi joj se, da su se nade ispunile, pridružio njen suprug, vraćena je svesti da bi se suočila sa ovom nesrećom. Ona je saznala ovog jutra za sudbinu koja je zadesila njenog supruga i donela je odluku o prekidanju napora da se probudi suviše odlagani poluživot u čoveku s kojim je očekivala da se jednoga dana stopi. Njena nada gorko je izneverena okrutnom stvarnošću." Nepokretna Elina fotografija, načinjena za njenog života, pojavi se zakratko na ekranu. "U svečanom ceremonijalu", nastavi komentator, "ožalošćeni službenici Ransiterovog Udruženja okupili su se u kapeli Mrtvačnice Prostog Pastira, pripremljeni što su bolje mogli pod ovim okolnostima, da mu odaju poslednju poštu."
<BR>&nbsp;&nbsp;&nbsp;&nbsp;&nbsp;Na ekranu se sada videlo krovno uzletište mrtvačnice; na jednom parkiranom uspravljenom brodu otvorila su se vratanca i pojavili su se muškarci i žene. Zadržao ih je mikrofon koji su pružali predstavnici štampe.
<BR>&nbsp;&nbsp;&nbsp;&nbsp;&nbsp;"Kažite mi, gospodine, jeste li vi i ostali službenici i lično poznavali Glena Ransitera, pored toga što ste radili za njega?" javi se jedan novinarski glas. "Poznavali ga ne kao gazdu, nego kao čoveka?"
<BR>&nbsp;&nbsp;&nbsp;&nbsp;&nbsp;Trepćući kao sova zaslepljena svetlošću, Don Deni reče u pruženi mikrofon: "Svi smo mi poznavali Glena Ransitera kao čoveka. Kao valjanu osobu i građanina u koga smo mogli imati poverenja. Znam da govorim i u ime ostalih kad to kažem."
<BR>&nbsp;&nbsp;&nbsp;&nbsp;&nbsp;"Jesu li ovde svi službenici gospodina Ransitera ili možda treba da kažem bivši službenici, gospodine Deni?"
<BR>&nbsp;&nbsp;&nbsp;&nbsp;&nbsp;"Mnogi od nas su ovde," reče Don Deni. "Gaspodin Len Nigelman, predsednik Smotrenog društva, stupio je s nama u vezu u Njujorku i obavestio nas da je čuo o smrti Glena Ransitera. Izvestio nas je da je telo pokojnika doneto ovamo, u Demuan, rekao je da i mi treba da dođemo, sa čim smo se složili, pa nas je tako dovezao svojim brodom. Ovo je njegov brod." Deni pakaza brod iz kojeg su izašli on i ostali. "Visoko cenimo što nam je javio za ovo prebacivanje iz moratorijuma u Cirihu u ovdašnju mrtvačnicu. Međutim, neki od nas nisu ovde, jer nisu bili u njujorškoj poslovnici firme; mislim konkretno na inercijalce Ala Hamonda i Vendi Rajt, kao i na našeg tehničara za ispitivanje polja gospodina Čipa. Nije nam poznato boravište njih troje, ali možda će sa..."
<BR>&nbsp;&nbsp;&nbsp;&nbsp;&nbsp;"Da", reče novinski izveštač s mikrofonom. "Možda će videti ovu TV emisiju, koja se posredstvom satelita prenosi za celu Zemlju, i doći u Demuan povodom ove tragične prilike, kao što bi to, siguran sam - a bez sumnje i vi - želeo gospodin Ransiter, baš kao i gospođa Ransiter. A sada ponovo Džim Hanter, iz centralnag studija informativnog programa."
<BR>&nbsp;&nbsp;&nbsp;&nbsp;&nbsp;Džim Hanter, koji se ponovo pojavio na ekranu, reče: "Rej Holis, čije je psionički obdareno osoblje predmet inercijalne neutralizacije i samim tim meta smotrenih organizacija, rekao je danas u izjavi koju je izdalo njegovo pradstavništvo, da žali zbog nesrećne smrti Glena Ransitera a da će, ako to bude moguće, prisustvovati pogrebnoj svečanosti u Demuanu. Može se desiti, međutim, da Len Nigelman, koja predstavlja Smotreno društvo (kao što smo vam ranije rekli), zatraži da mu se onemogući prisustvo, s obzirom na navode nekih predstavnika smotrenih organizacija da je Holis prvobitno reagovao na vest o Ransiterovoj smrti s loše prikrivenim olakšanjem." Komentator Hanter načini pauzu, diže jadan list hartije i reče: "A sada prelazimo na druge vesti..."
<BR>&nbsp;&nbsp;&nbsp;&nbsp;&nbsp;Džo Čip nogom taknu papučicu kojom se regulisao televizor; ekran se zamrači, a ton se izgubi u tišini.
<BR>&nbsp;&nbsp;&nbsp;&nbsp;&nbsp;Ovo se ne slaže s grafitima na zidovima kupatila, razmišljao je Džo. Možda je Ransitor uprkos svemu mrtav. Tako misle ljudi s televizije. Tako misli Rej Holis. Len Nigelman takođe. Svi oni smatraju ga mrtvim, a mi imamo samo dva rimovana kupleta koja govore suprotno i koja je mogao da nažvrlja bilo ko - ma šta o tome mislio Al.
<BR>&nbsp;&nbsp;&nbsp;&nbsp;&nbsp;TV ekran opet se osvetli. Na njegavo iznenađenje; on nije bio ponovo pritisnuo nožni prekidač. A uz to, aparat je menjao kanale: slike su munjevito proletale, jedna za drugom, dok najzad tajanstvena sila nije bila zadovoljena. Poslednja slika se zadržala.
<BR>&nbsp;&nbsp;&nbsp;&nbsp;&nbsp;Lice Glena Ransitera.
<BR>&nbsp;&nbsp;&nbsp;&nbsp;&nbsp;"Jesu li vam se čulne kvržice na jeziku olenjile?" upita Ransiter svojim poznatim, ozbiljnim glasom. "Je li kuvani kupus zavladao vašom trpezom? Uvek isti, stari, bajati, bljutavi miris ponedeljkom izjutra, ma koliko centi ubacili u svoj štednjak? Ubik sve to menja; Ubik oživljava aromu hrane, vraća valjani ukus gde treba i obnavlja fine mirise jela." Na ekranu jedna šarena limenka spreja zamenila je Glena Ransitera. "Jedan nevidljivi puš-puf oblačak Ubika, čija je cena ekonomična, odagnaće panični, opsesivni strah da se ceo svet pretvara u zgrušano mleko, istrošene magnetofone i zastarele liftove s gvozdenim kavezom uz ostala, dalja, dosad neopažena ispoljavanja raspadanja. Vidite, ovo opšte pogoršanje regresivnog tipa predstavlja normalno iskustvo za mnoge osobe u poluživotu, naročito u ranim fazama, kada su veze sa stvarnošću još veoma jake. Neka vrsta naknadne Vaseljene zadržava se kao zaostali naboj i doživljava kao svojevrsna pseudosredina, ali krajnje nestabilna i nepoduprta nikakvim ergičkim temeljem. To je naročito uočljivo kada se stopi nekoliko memorijskih sistema kao u vašem slučaju, ljudi. Ali s današnjim novim, moćnijim nego ikada Ubikom sve to se menja!"
<BR>&nbsp;&nbsp;&nbsp;&nbsp;&nbsp;Džo zapanjeno sede, očiju prikovanih za ekran; jedna animirana vila živahno je zujala u spiralama i prskala Ubik tu i tamo.
<BR>&nbsp;&nbsp;&nbsp;&nbsp;&nbsp;Jedna damaćica tvrda pogleda, zubata i s konjsikim podbratkom, smeni animiranu vilu. Prodornim glasom ona povika: "Otkrila sam Ubik posle pokušaja sa slabim, zastarelim sredstvima za podupiranje stvarnosti. Moji lonci i šerpe pretvarali su se u gomile rđe. Pod u onom potrošačkom stanu se ulegao. Moj muž Čarli zakoračio je nogom pravo kroz vrata spavaće sobe. Ali sada upotrebljavam novi, ekonomični, visokoaktivni, savremeni Ubik s čudesnim ishodima. Pogledajte ovaj frižider." Na ekranu se pojavi jedan prastari frižider Dženeral Elektrika s kupolom na vrhu. "Eto, ovaj se srozao za osamdeset godina."
<BR>&nbsp;&nbsp;&nbsp;&nbsp;&nbsp;"Šezdeset dve godine", ispravi je Džo mahinalno.
<BR>&nbsp;&nbsp;&nbsp;&nbsp;&nbsp;"Ali pogledajte ga sada", nastavi domaćica, prskajući stari kupolni vrh sprejom iz limenke Ubika. Iskre volšebne svetlosti zasijaše u oblaku koji je okružio stari kupolni vrh i, u tren oka, zameni ga jedan moderni frižider s automatom za plaćanje i šestoro vrata, u punom sjaju.
<BR>&nbsp;&nbsp;&nbsp;&nbsp;&nbsp;"Da", ponovo se javi Ransiterov tajanstveni glas. "Uz primenu najrazvijenije tehnike koju pruža savremena nauka, proces promene materije u ranije oblike može se preokrenuti, i to po ceni pristupačnoj za svakog vlasnika potrošačkog stana. Ubik se prodaje u vodećim trgovinama za domaćinstva širom Zemlje. Nije za unutrašnju upotrebu. Držite ga dalje od plamena. Ne odstupajte od štampanih uputstava za upotrebu koja se nalaze na omotu. Zato ga potražite, Džo. Nemojte prosto sedeti tamo; izađite, kupite limenku Ubika i prskajte ga svuda oko sebe danju i noću."
<BR>&nbsp;&nbsp;&nbsp;&nbsp;&nbsp;Džo ustade i glasno reče: "Vi znate da sam ja ovde? Znači li to da me možete čuti i videti?"
<BR>&nbsp;&nbsp;&nbsp;&nbsp;&nbsp;"Razume se da vas ne mogu ni čuti ni videti. Ova propagandna poruka je na video-traci; snimio sam je pre dve nedelje, tačnije dvanaest dana pre svoje smrti. Znao sam da predstoji eksplozija bombe; poslužio sam se talentima prekognitivaca."
<BR>&nbsp;&nbsp;&nbsp;&nbsp;&nbsp;"Onda ste zaista mrtvi?"
<BR>&nbsp;&nbsp;&nbsp;&nbsp;&nbsp;"Naravno da sam mrtav. Zar niste maločas gledali direktan prenos iz Demuana? Znam da jeste, jer je moj prekog i to video."
<BR>&nbsp;&nbsp;&nbsp;&nbsp;&nbsp;"Šta je sa grafitima na zidu muškog toaleta?"
<BR>&nbsp;&nbsp;&nbsp;&nbsp;&nbsp;Iz audio sistema televizora grmnu Ransiterov glas: "Još jedan fenomen pogoršanja. Kupite limemku sa sprejam Ubik i to će prestati da vam se dešava; sve te stvari će se prekinuti."
<BR>&nbsp;&nbsp;&nbsp;&nbsp;&nbsp;"Al misli da smo mi mrtvi", reče Džo.
<BR>&nbsp;&nbsp;&nbsp;&nbsp;&nbsp;"Alovo stanje se pogoršalo." Ransiter se nasmeja, a duboko treperenje više puta odraženih odjeka izazva vibracije u sali za konferencije. "Čujte, Džo, snimio sam ovu prokletu TV reklamu da vam pomognem, da vas vodim - vas posebno, jer smo odvajkada bili prijatelji. I znao sam da ćete biti veoma pometeni, kao što zacelo i jeste u ovom času, potpuno pometeni. To nije čudno, uzevši u obzir vaše uobičajeno stanje. Bilo kako bilo, držite se; možda ćete se smiriti kad dođete u Demuan i vidite moje telo, izloženo na odru."
<BR>&nbsp;&nbsp;&nbsp;&nbsp;&nbsp;"Šta je taj 'Ubik'?" upita Džo.
<BR>&nbsp;&nbsp;&nbsp;&nbsp;&nbsp;"Ipak mislim da je prekasno da se pomogne Alu."
<BR>&nbsp;&nbsp;&nbsp;&nbsp;&nbsp;"Od čega se Ubik pravi?" reče Džo. "Kako deluje?"
<BR>&nbsp;&nbsp;&nbsp;&nbsp;&nbsp;"U stvari, Al je verovatno izazvao pojavu onog zapisa na zidu toaleta. Ne biste to videli da nije bilo njega."
<BR>&nbsp;&nbsp;&nbsp;&nbsp;&nbsp;"Vi ste zaista na video-traci, je l' da?" upita Džo. "Ne možete me čuti. To je istina."
<BR>&nbsp;&nbsp;&nbsp;&nbsp;&nbsp;"A uz to, Al..." poče Ransiter.
<BR>&nbsp;&nbsp;&nbsp;&nbsp;&nbsp;"Bakrači", reče Džo, uz malaksalo gađanje. Nije bilo vajde od toga. Odustao je.
<BR>&nbsp;&nbsp;&nbsp;&nbsp;&nbsp;Domaćica konjske vilice vrati se na TV ekran i završi reklamu; sada je zaćurlikala blažim glasom "Ako dućan u kome pazarite još nije dobio Ubik, vratite se u svoj potrošački stan, gospodine Čipe, i naći ćete jedan besplatni uzorak koji je stigao poštom, besplatni uvodni uzorak, gospodine Čipe, kojim ćete izgurati dok ne kupite limenku spreja standardne veličine." Ona zatim iščeze. Televizor se zamrači i ućuta. Proces koji ga je uključio, sada ga je isključio.
<BR>&nbsp;&nbsp;&nbsp;&nbsp;&nbsp;Dakle, treba da krivim Ala, pamisli Džo. Ta ideja nije mu se svidela; osećao je da je ta logika čudna i da možda hotimično dovodi u zabludu. Al tikvan; Al proizveden u žrtvenog jarca, sve objašnjeno pomoću Ala. Beamisleno, rekao je sebi. A - da li je Ransiter ipak mogao da ga čuje? Da li se Ransiter samo pretvarao da je na video-traci? Jedno vreme u toku emitavanja reklame izgledalo je da Ransiter odgovara na njegova pitanja; tek pred kraj Ransiterove reči postale su neprikladne. Odjednom se počeo osećati kao moćna noćna leptirica koja leprša na prozorskom oknu stvarnosti, nejasno je videći spolja.
<BR>&nbsp;&nbsp;&nbsp;&nbsp;&nbsp;Nova misao pade mu na um, jedna jeziva ideja. Recimo da je Ransiter snimio traku, rukovodeći se pretpostavkom, zasnovanom na netačnom obaveštenju prekoga, da će nastradati od eksplozije bombe, dok će ostali ostati živi. Traka je bila snimljena s iskrenom namerom, ali u zabludi; Ransiter nije umro: oni su umrli, kao što su kazivali grafiti na zidu toaleta, a Ransiter je još živ. Pre eksplozije bombe dao je nalog da se reklama snimljena na traku emituje u ovo vreme i TV mreža je to učinila, jer Ransiter nije uspeo da opozove svoj prvobitni nalog. To bi objasnilo nepodudarnost između onaga što je Ransiter rekao na traci i onoga što je pisalo na zidovnma toaleta; u stvari, objasnilo bi i jedno i drugo. A nikakvo treće objašnjenje, koliko je on mogao da proceni, nije za to bilo kadro.
<BR>&nbsp;&nbsp;&nbsp;&nbsp;&nbsp;Ukoliko, razume se Ransiter nije s njima igrao neku sardoničnu igru, šegačio se, vodio ih prvo u jednom pravcu, a onda u drugom. Neka neprirodna, džinovska sila, koja je sablasno saletala njihove živote. Izvirala je ili iz sveta živih, ili iz sveta poluživota; ili možda iz oba, pomisli on iznenada. U svakom slučaju, upravljala je onim što su doživljavali, ili bar većim delom toga. Možda ne raspadanjem, zaključio je. Time ne. Ali zašto? Možda, mislio je, i time. Ransiter, međutim, to ne bi priznao. Ransiter i Ubik. Ubiquitas, sinu mu odjednom; otuda je izvedena ova neobična reč, naziv Ransiterovog navodnog proizvoda, spreja u limenci. Koji verovatno nije ni postojao. To je verovatno bila nova prevara, da ih još više zavede.
<BR>&nbsp;&nbsp;&nbsp;&nbsp;&nbsp;A uz to, ako je Ransiter bio živ, postojala su dva Ransitera, a ne jedan: istinski u stvarnom svetu, koji je težio da dopre do njih, i fantazmagorični Ransiter koji je postao leš u ovom svetu poluživota i čije je telo ležalo na odru u Demuanu, Ajova. A ukoliko se ta slagalica izvede do njenog punog obima, i ostale osobe ovde, kao Rej Holis i Lon Higelman, takođe su fantazmagorija - dok njihovi autentični pandani borave u svetu živih.
<BR>&nbsp;&nbsp;&nbsp;&nbsp;&nbsp;Veoma zamršeno, rekao je Džo Čip samome sebi. To mu se uopšte nije dopalo. Istina, bilo je u tome zadovoljavajuće simetrije, ali, s druge strane, činilo mu se nečisto.
<BR>&nbsp;&nbsp;&nbsp;&nbsp;&nbsp;Skoknuću do svog potrošačkog stana, odluči on, uzeti bosplatan uzorak Ubika, a onda krenuti u Demuan. Najzad, to mi je preporučila TV reklama. Biću bezbedniji, ako sa sobom ponesem limenku Ubika, kao što je reklama istakla na svoj zvonki, lukavi način.
<BR>&nbsp;&nbsp;&nbsp;&nbsp;&nbsp;Čovek mora da pokloni pažnju takvim opomenama, shvatio je on, ako mu je stalo da ostane živ - ili poluživ.
<BR>&nbsp;&nbsp;&nbsp;&nbsp;&nbsp;Što god bilo.
<BR>&nbsp;&nbsp;&nbsp;&nbsp;&nbsp;Taksi ga je ostavio na krovnoj pIatformi za poletanje i sletanje njegove potrošačke stambene zgrade; spustio se pomoću pokretne rampe i stigao pred svoja vrata. Komadom kovanog novca koji mu je neko dao - Al ili Pat, nije toga više mogao da se seti - otvorio je vrata i ušao.
<BR>&nbsp;&nbsp;&nbsp;&nbsp;&nbsp;Soba za dnevni boravak blago je zaudarala na pregorelu masnoću, miris na koji nije naišao još od detinjstva. Ušavši u kuhinju, otkrio je i razlog. Njegov štednjak bio se preobrazio. Prometnuo se u prastari Bak model na prirodni gas sa začepljenim gorionicima i vratima pećnice oblaženim korom, koja se nisu sasvim zatvarala. Tupo se upiljio u stari, isluženi štednjak - a onda je otkrio da su i ostali kuhinjski aparati podlegli sličnom preobražaju. Homeonov aparat potpuno je nestao. Toster se u toku dana rastvorio i preuredio u bedan starinski neautomatski madel. Čak i bez uređaja za izbacivanje kriški, otkrio je kada je snuždeno začeprkao po njemu. Frižider koji ga je dočekao bio je ogroman model na remeni pogon, relikt koji je doplovio da se ovde materijališe iz bog zna koliko daleke prošlosti; bio je čak stariji od onog modela Dženeral Elektrika s kupolnim vrhom, koji je prikazan u TV reklami. Lonče za kuvanje kafe podvrglo se najmanjoj promeni; u jednom pogledu čak se poboljšalo - nedostajao mu je prozrez za ubacivanje novca, pa je očigledno radilo besplatno. To je važilo za sve aparate, shvatio je on. Bar za one koji su ostali. Kao i Homeonov aparat, jedinica za uklanjanje smeća potpuno je iščezla. Pokušao je da se seti koje je još aparate imao, ali pamćenje ga je već izdavalo; odustao je od toga i vratio se u sobu za dnevni boravak.
<BR>&nbsp;&nbsp;&nbsp;&nbsp;&nbsp;Televizor je očigledno prevalio dug put u prošlost; našao se pred jednim tamnim, drvenim radiokabinetom, marke Etvoter-Kent, s radiorfrekvencijom podešenom na starovremske srednje talase, s antenom i uzemljenjem. Bože na nebesima užasnuto je rekao sebi.
<BR>&nbsp;&nbsp;&nbsp;&nbsp;&nbsp;Ali zašto se televizor umesto toga nije preobrazio u bezobličnu gomilu metala i plastike? To su najzad bili njegovi sastavni delovi. On je bio sklopljen od njih, ne od nekadašnjeg radija. Možda je ovo na čudan način potvrđivalo jednu napuštenu drevnu fiIozofiju, onu o Platonovim idejama, univerzalijama koje su u svakoj klasi stvarne. Forma televizora bila je uzorak, nametnut da nasleđuje druge forme kao što se smenjuju kvadrati u jednoj filmskoj sekvenci. Ranije forme, razmišljao je, mora biti da nastavljaju nevidljivi, zaostali život u svakom obliku. Prošlost je prikrivena, potopljena, ali još je tamo, sposobna da izroni na površinu kad potonji otisci mestanu, nesrećom - i nasuprot svakodnevnom iskustvu. Čovek ima u sebi dečaka - već negdašnje ljude, mislio je on. Istorija je davno počela.
<BR>&nbsp;&nbsp;&nbsp;&nbsp;&nbsp;Dehidrirani ostaci Vendi. Proisticanje formi, koje se normalno događa - to proisticanje se prekinulo. A poslednja forma istrošila se bez ičega što bi potom došlo: nije bilo nove forme, ni sledećeg stadijuma onoga što vidimo kao razvoj. To je, mora biti ono, što doživljavamo kao starost; iz tog nedostatka nastaju degenaracija i senilnost. Samo u ovom slučaju to se desilo naglo - u toku nekoliko sati.
<BR>&nbsp;&nbsp;&nbsp;&nbsp;&nbsp;Ali ona stara teorija - nije li Platon mislio da nešto preživljava propadanje, nešto unutarnje, što nije padložno raspadu? Drevni dualizam: telo odvojeno od duše. Nestanak tela kao kad Vendi, a duša - ptica van svog gnezda, koja leti negde drugde. Možda je tako, mislio je on. Roditi se ponovo, kao što kaže Tibetanska Knjiga Mrtvih. To je zaista istina. Bože, nadam se da je tako, jer u tom slučaju, svi mi možemo se ponovo sastati. Kao u Vini Puu, u drugom delu šume, gde će se dečak i njegov meca uvek igrati... neprolazna kategorija, mislio je on. Kao svi mi. Svi ćemo završiti s Puom, na nekom vedrijem, trajnijem mestu.
<BR>&nbsp;&nbsp;&nbsp;&nbsp;&nbsp;Iz radoznalosti uključio je preistorijski radio; žuta celuloidna skala se osvetlila, čulo se glasno brujanje struje frekvencije šezdeset herca, a onda se, praćena atmosferskim smetnjama i cviljenjem, javila jedna stanica.
<BR>&nbsp;&nbsp;&nbsp;&nbsp;&nbsp;"Vreme je za Mladu Porodicu Peper", rekao je spiker i zažuborila je muzika iz orgulja, "koju vam dovodi blagi Kame, sapun lepih žena. Juče je Peper otkrio da se višemesečni rad neočekivano završio zbog..." Džo na tom mestu isključi radio. Soup opera od pre drugog svetskog rata, rekao je sebi začuđeno. I to je sledilo logiku preobraćanja formi, koje se zbivalo u ovom umirućem polusvetu - ili što god da je bio.
<BR>&nbsp;&nbsp;&nbsp;&nbsp;&nbsp;Osvrnuo se po sobi za dnevni boravak i otkrio jedan stočić za kafu s baroknim nogama i staklenom pločom na kojoj je ležao primerak magazina Liberti. Takođe od pre drugog svetskog rata; magazin je objavljivao nastavak serije pod naslovom 'Munja u noći', futurističku fantaziju o hipotetičnom atomskom ratu. On ga je otupelo prelistao, a onda je pogledao sobu kao celinu, nastojeći da uoči ostale promene.
<BR>&nbsp;&nbsp;&nbsp;&nbsp;&nbsp;Tvrdi pod neodređene boje zamenile su široke daske od mekog drveta; nasred sobe ležao je jedan izbledeli turski ćilim koji je godinama skupljao prašinu.
<BR>&nbsp;&nbsp;&nbsp;&nbsp;&nbsp;Jedna jedina slika ostala je na zidu; uokvirena jednobojna reprodukcija, pokrivena staklom, na kojoj je bio prikazan neki umirući Indijanac na konju. Nikada je ranije nije video. Nije pokretala u njemu nikakve uspomene. I nije nimalo mario za nju.
<BR>&nbsp;&nbsp;&nbsp;&nbsp;&nbsp;Vidfon je bio zamenjen jednim crnim, uspravnim telefonom s kukom. Birački uređaj još nije postojao. Skinuo je slušalicu s kuke i čuo jedan ženski glas kako kaže: "Broj, molim?" Na to je prekinuo vezu.
<BR>&nbsp;&nbsp;&nbsp;&nbsp;&nbsp;Termostatski kontrolisani sistem grejanja očevidno ga je napustio. Na jednom kraju sobe za dnevni baravak opazio je grejalicu na gas s velikim limenim čunkom, koji se po zidu protezao gotovo do tavanice.
<BR>&nbsp;&nbsp;&nbsp;&nbsp;&nbsp;Prešavši u spavaću sobu, pogledao je u orman, pretražio ga, a onda kompletirao jedno odelo: plitke crne cipele, vunene čarape, široke čakšire skupljene ispod kolena, plava pamučna košulja, sportski mantil od kamelhara i kapa za golf. Za svečanije prilike spustio je na krevet jedno plavo-crno odelo sa sitnim prugama i dvorednim zakopčavanjem, naramenice, široku crvenu kravatu i belu košulju sa celuloidnim okovratnikom. Uh, obeshrabreno je rekao sebi kada je u ormanu pronašao vreću za golf sa zbirkom štapova. Kakva starudija.
<BR>&nbsp;&nbsp;&nbsp;&nbsp;&nbsp;Još jednom je prešao u sobu za dnevni boravak.
<BR>&nbsp;&nbsp;&nbsp;&nbsp;&nbsp;Ovog puta primetio je mrlju na mestu gde su nekada bili montirani delovi njegovog polifonskog audiouređaja. Multipleksni FM adapter, visoko histerezisni disk, bestežinska glava sa iglom - zvučnici, višestepeno pojačalo - sve je to nestalo. S nihovog mesta pozdravila ga je žuto-smeđa drvena konstrukcija; primetio je ručicu za navijanje i nije morao da digne paklopac da bi znao šta sada sačinjava njegov tonski sistem. Bambusove igle; jedan paketić takvih igala nalazio se na polici za knjige pored Viktrole. I jedna Viktorova ploča, prečnika deset inča, na 78 obrtaja, sa snimkom orkestra Reja Nobla, koji je svirao 'Ratluk'. Toliko u zamenu za njegove trake i LP kolekciju.
<BR>&nbsp;&nbsp;&nbsp;&nbsp;&nbsp;A do sutra će verovatno otkriti da je opremljen cilindričnim fonografom s vijkom na ručni pogon, dok će za sviranje na njemu stajati kliktava recitacija molitve gospodnje.
<BR>&nbsp;&nbsp;&nbsp;&nbsp;&nbsp;Jedne naizgled sveže novine, koje su ležale na suprotnom kraju pretrpane sofe, privukle su mu pažnju. Digao ih je i pročitao datum: utorak, 12. septembra 1939. godine. Preleteo je pogledom naslove.
<BR>
<BR>&nbsp;&nbsp;&nbsp;&nbsp;&nbsp;FRANCUZI TVRDE DA JE ZIGFRIDOVA LINIJA NAČETA
<BR>&nbsp;&nbsp;&nbsp;&nbsp;&nbsp;IZVEŠTAJ O USPESIMA U OBLASTI SARBRIKENA
<BR>
<BR>&nbsp;&nbsp;&nbsp;&nbsp;&nbsp;Izgleda da se veliika bitka priprema duž zapadnog fronta.
<BR>
<BR>&nbsp;&nbsp;&nbsp;&nbsp;&nbsp;Zanimljivo, reče on sebi. Drugi svetski rat tek je počeo, a Francuzi već misle da pobeđuju. Pročitao je drugi naslov.
<BR>
<BR>&nbsp;&nbsp;&nbsp;&nbsp;&nbsp;PREMA POLJSKIM IZVEŠTAJIMA NEMAČKE SNAGE ZAUSTAVLJENE
<BR>&nbsp;&nbsp;&nbsp;&nbsp;&nbsp;KAŽU DA NAPADAČI UBACUJU SVEŽE SNAGE U BITKU
<BR>&nbsp;&nbsp;&nbsp;&nbsp;&nbsp;NE OSTVARUJUĆI NOVE USPEHE
<BR>
<BR>&nbsp;&nbsp;&nbsp;&nbsp;&nbsp;Novine su koštale tri centa. To ga je zainteresovalo. Šta danas može da se dobije za tri centa? - upita se. Bacio je novine natrag i još jednom se zadivio njihovom svežem izgledu. Stare su dan ili dva, nagađao je. Ne više. Sada imam neku stajnu tačku u vremenu; znam tačno koliko je vraćanje u prošlost odmaklo.
<BR>&nbsp;&nbsp;&nbsp;&nbsp;&nbsp;Lutajući po stanu, tragajući za raznim promenama, našao se pred komodom u spavaćoj sobi. Gore je stajalo nekoliko uramljenih fotografija, pokrivenih staklom. Sve su bile Ransiterove. Ali ne onog Ransitera koga je poznavao. Ovo su bile fotografije bebe, dečačića, zatim mladog čoveka. Ransiter kakav je bio nekad, ali ipak prepoznatljiv.
<BR>&nbsp;&nbsp;&nbsp;&nbsp;&nbsp;Izvadivši lisnicu, pronašao je samo fotose Ransitera, nijedan svoje porodice ili prijatelja. Svugde Ransiter! Vratio je lisnicu u džep, a onda ga je uzdrmalo saznanje da je načinjena od prave goveđe kože, ne od plastike. To se slagalo. U tim starim danima organska koža bila je dostupna. Pa šta, rekao je sebi. Još jednom je izvadio lisnicu i mračno je osmotrio; protrljao je goveđu kožu i doživeo novu taktilnu senzaciju, prijatnu. Neuporedivo nadmašuje plastiku, zaključi on.
<BR>&nbsp;&nbsp;&nbsp;&nbsp;&nbsp;Po povratku u sobu za dnevni boravak počeo je da pipa, tražeći poznati prorez za poštu, šupljinu u zidu u kojoj je trebalo da se nalazi današnja pošta. Nestala je; više je nije bilo. Zamislio se, pokušavajući da stvori sliku o ranijim poštanskim običajima. Na podu ispred vrata potrošačkog stana? Ne. U nekoj vrsti sandučeta; setio se izraza poštansko sanduče. U redu, biće u poštanskom sandučetu, ali na kojim su mestima postavljeni poštanski sandučići? Na glavnom ulazu u zgradu? To mu je - maglovito - izgledalo tačno. Moraće da napusti svoj potrošački stan. Poštu će naći u prizemlju, dvadeset spratova niže.
<BR>&nbsp;&nbsp;&nbsp;&nbsp;&nbsp;"Pet centi, molim", rekoše njegova spoljna vrata, kada je pokušao da ih otvori. Jedna stvar, ipak, nije se promenila. Vrata s mehanizmom za plaćanje imala su urođenu upornost; verovatno će izdržati duže od svega ostalog. Pošto se sve osim njih odavno preobrazi, možda u celom gradu... ako ne i na celom svetu.
<BR>&nbsp;&nbsp;&nbsp;&nbsp;&nbsp;Platio je vratima i požurio kroz hodnik ka pokretnoj rampi, koju je koristio pre samo nekoliko minuta. Rampa se, međutim, sada preobrazila u nepokretne betonske stepenice. Dvadeset spratova do prizemlja, pomisli on. Korak po korak. Nemoguće; niko ne može da siđe niz toliko stepenica.
<BR>&nbsp;&nbsp;&nbsp;&nbsp;&nbsp;Lift. Krenuo je ka njemu, a onda se setio šta se dogodilo Alu. Pretpostavimo da ovog puta ja vidim ono što je on video, rekao je sebi. Jedan stari gvozdeni kavez koji visi o žičanom užetu i kojim upravlja jedan senilni, gotovo imbecilni starkelja, sa zvaničnom kapom rukovaoca lita. Ne vizija iz 1939. već vizija iz 1909, regresija veća od svega što sam dosad video.
<BR>&nbsp;&nbsp;&nbsp;&nbsp;&nbsp;Bolje ne rizikovati. Bolje sići stepenicama.
<BR>&nbsp;&nbsp;&nbsp;&nbsp;&nbsp;Pomiren sa sudbinom, počeo je da silazi.
<BR>&nbsp;&nbsp;&nbsp;&nbsp;&nbsp;Prešao je gotovo pola puta do prizemlja, kada mu je kroz mozak sinulo nešto zloslutno. Nije bilo načina da se vrati gore - ni do svog potrošačkog stana, ni do platforme na krovu gde je čekao taksi. Kad se već jednom nađe u prizemlju, biće tamo zarobljen možda zauvek. Ukoliko limenka sa sprejom Ubik nije dovoljno moćna da obnovi lift i pokretnu rampu. Površinski transport, rekao je sebi. Od čega će se do đavola sastojati dok ja stignem dole? Vozova? Kola s arnjevima.
<BR>&nbsp;&nbsp;&nbsp;&nbsp;&nbsp;Preskačući sve po dva stepenika, mrzovoljno je nastavio da silazi. Sada je bilo suviše kasno da se predomisli.
<BR>&nbsp;&nbsp;&nbsp;&nbsp;&nbsp;Kada je stigao u prizemlje, našao se ispred jednog prostranog predvorja s veoma dugačkim stolom, čija je ploha bila mermerna i na kome su počivale dve keramičke vaze sa cvećem - očevidno perunikama. Četiri široka stepenika vodila su dole, do kapije sa zastorom; zgrabio je kvaku od brušenog stakla na vratnicama i otvorio ih.
<BR>&nbsp;&nbsp;&nbsp;&nbsp;&nbsp;Još stepenika. A s desne strane niz zaključanih poštanskih sandučića od mesinga, svaki s po jednim imenom, i za svaki je bio potreban ključ. Bio je u pravu; pošta je donošena samo dovde. Odredio je gde se nalazi njegovo sanduče, našao pri dnu traku hartije na kojoj je pisalo DŽOZEF ČIP 2075, kao i jedno dugme koje je, kad bi se pritisnulo, očigledno zvonilo gore, u njegovom potrošačkom stanu.
<BR>&nbsp;&nbsp;&nbsp;&nbsp;&nbsp;Ključ. On nije imao ključ. Ili jeste? Preturivši džepove našao je prsten s kojeg je visilo nakoliko ključeva raznih oblika; zbunjeno ih je posmatrao, pitajući se šta otvaraju. Brava na poštanskom sandučetu izgledala je neobično mala; očigledno, zahtevala je ključ slične veličine. Izabravši najmanji ključ na prstenu, gurnuo ga je u bravu poštanskog sandučeta i okrenuo. Mesingana vrata sandučeta su se otvorila. Zavirio je unutra.
<BR>&nbsp;&nbsp;&nbsp;&nbsp;&nbsp;U sandučetu su ležala dva pisma i jedan četvrtasti paketić, zavijen u smeđi papir i oblepljen smeđom trakom. Purpurno-crvene marke od tri centa s portretom Džordža Vašingtona. Zastao je da se divi tim neobičnim ostacima prošlosti, vrednim pomena, a onda je, prenebregavši pisma, rascepio četvrtasti paket i, bio obilato nagrađen njegovom težinom. Ali, sinulo mu je odjednom, za jednu limenku spreja to ima pogrešan oblik; nije dovoljno dugačka. Obuzeo ga je strah. Šta ako to nije besplatan uzorak Ubika? Mora da bude; jednostavno, mora da bude. Inače - ponoviće se sve kao s Alom. Mors certa et hora certa, rekao je sebi dok je bacao omotač od smeđeg papira i stao da zagleda kartonsku kutiju koja je bila unutra.
<BR>
<BR>&nbsp;&nbsp;&nbsp;&nbsp;&nbsp;UBIK BALZAM ZA JETRU I BUBREGE
<BR>
<BR>&nbsp;&nbsp;&nbsp;&nbsp;&nbsp;U kutiji je našao plavu staklenu bocu s velikim poklopcem. Na nalepnici je pisalo: UPUTSTVO ZA UPOTREBU. Ova jedinstvena analgotička formula, koju je u razdoblju od četrdeset godina usavršavao dr Edvard Zonderbar, zajemčeno će i za svagda okončati neprijatna ustajanja noću. Po prvi put spavaćete mirno i s nenadmašnom lagodnošću. Samo rastvorite jednu čajnu kašičicu UBIK BALZAMA ZA JETRU I BUBREGE u čaši tople vode i popijte pola časa pred odlazak na počinak. Ako se bol ili razdraženost nastave, povećajte dozu na jednu supenu kašiku. Nemojte davati deci. Sadrži preparirano lišće lijandera, šalitru, ulje od metvice, N-acetil-paraaminofenol, cinkoksid, biljni ugalj, kobalthlorid, kofein, ekstrakt digitalisa, steroide u tragovima, natrijumcitrat, askarbinsku kiselinu, veštačke boje i aromu. UBIK BALZAM ZA JETRU I BUBREGE je jak i efikasan ako postupate prema uputstvu. Zapaljiv je. Koristite gumene rukavice. Pazite da ne dođe u dodir s očima. Nemojte ga prskati po koži. Nemojte ga udisati u suviše dugim vremenskim razmacima. Upozorenje: duža ili prekomerna upotreba može izazvati naviku.
<BR>&nbsp;&nbsp;&nbsp;&nbsp;&nbsp;Ovo je ludo, rekao je Džo sebi. Još jednom je pročitao listu sastojaka s osećanjem rastućeg, zbunjujućeg gneva. I s ojačanim čuvstvom nemoći, koje je uhvatilo korena i pronelo se u svaki njegov delić. Gotov sam, rekao je sebi. Ovo nije roba koju je Ransiter reklamirao na televiziji; ovo je neka tajanstvena mešavina nekada pristupačnih lekarija, melema, sredstava protivu bolova, otrova, nepriličnih i ništavnih dodataka - i, za divno čudo, kortizona. Koji pre drugog svetskog rata nije ni postojao. Očigledno, Ubik koji je opisan u TV reklami sa video-trake vratio se u primitivni oblik. Ironija je bila suviše jasna: supstanca stvorena da preokrene proces regresivne promene, sama je regresirala. Trebalo je da to znam čim sam video one stare purpurno-crvene marke od tri centa.
<BR>&nbsp;&nbsp;&nbsp;&nbsp;&nbsp;Pogledao je gore i dole niz ulicu. I video, parkiran pored pločnika, jedan klasični muzejski primerak površinskih kola. Jedan lasal.
<BR>&nbsp;&nbsp;&nbsp;&nbsp;&nbsp;Mogu li stići do Demuana u jednom lasalu iz 1939? - upita se on. Ako kojim slučajem ostane stabilan, možda za nedelju dana. Ali do tada biće svejedno. A osim toga, kola neće ostati stabilna. Ništa neće ostati stabilno - osim možda vrata mog stana.
<BR>&nbsp;&nbsp;&nbsp;&nbsp;&nbsp;Ipak je otišao do lasala da ga izbliza pogleda. Možda je moj, rekao je sebi; možda neki od mojih ključeva odgovara njegovom uređaju za paljenje. Ne funkcionišu li tako površinska kola? S druge strane, kako da ih vozim? Ja ne znam kako se upravlja starinskim automobilima, naročito ne onima sa - kako su to zvali? - ručnim menjačem. Otvorio je vrata i skliznuo na sedište iza vozačevog upravljača; tamo je sedeo, besciljno čupkao donju usnu i pokušavao da promisli o ovoj situaciji.
<BR>&nbsp;&nbsp;&nbsp;&nbsp;&nbsp;Možda treba da progutam supenu kašiku Ubika-balzama za jetru i bubrege, rekao je u sebi ljutito. Sa onim sastojcima to bi me sasvim pouzdano otpremilo na onaj svet. Ali takva smrt nije mu se činila najpoželjnijom. Kobalthlorid bi to učino vrlo sporo i mučno ukoliko ga digitalis ne bi preduhitrio. A tu je, naravno, bilo i lišće lijandera. Stvar se teško mogla prevideti. Od cele kombinacije kosti bi mu se otopile u pihtije. Inč po inč.
<BR>&nbsp;&nbsp;&nbsp;&nbsp;&nbsp;Ček malo, pomisli on. Vazdušni prevoz je postojao 1939. Kada bih stigao do njujorškog aerodroma - eventualno u ovim kolima - mogao bih da najmim avion. Da zakupim jedan fordov tromotorac s pilotom. Tako bih stigao do Demuana.
<BR>&nbsp;&nbsp;&nbsp;&nbsp;&nbsp;Oprobao je razne ključeve i najzad pronašao jedan kojim je uključio paljanje. Starter je zakloparao i motor je uhvatio; nastavio je da radi uz zdravu tutnjavu i taj zvuk mu je godio. Kao i lisnica od prave goveđe kože, ova posebna regresija činila mu se kao poboljšanje; potpuno bešumnim prevoznim sredstvima njegovog vremena nedostajao je ovaj opipljivi dodir snažnog realizma.
<BR>&nbsp;&nbsp;&nbsp;&nbsp;&nbsp;Sada kvačilo, rekao je sebi. Preko, na levoj strani. Nogom je odredio njegov položaj. Pritisnuti kvačilo do poda, onda prebaciti ručicu menjača. Pokušao je - i izazvao užasan škripavi zvuk, kao kad se metal tare o metal. Očevidno, trebalo je pustiti kvačilo. Pokušao je ponovo. Ovog puta uspeo je da menjač ubaci u brzinu.
<BR>&nbsp;&nbsp;&nbsp;&nbsp;&nbsp;S trzajem, kola su krenula napred; propinjala su se i tresla, ali su se kretala, hirovito su se povodila ulicom i on je u sebi osetio izvesno umereno obnavljanje optimizma. A sada da vidimo možemo li pronaći taj prokleti aerodrom, rekao je u sebi. Pre nego što bude prekasno, pre nego što se vratimo u dane gnom rotacione mašine s obrtnim spoljnim cilindrima i mazivom od ricinusovog ulja. Dobre za let od pedeset milja, tačnije skakutanje preko živica, brzinom od sedamdeset pet milja na sat.
<BR>
<BR>&nbsp;&nbsp;&nbsp;&nbsp;&nbsp;Jedan sat kasnije stigao je na aerodrom, parkirao kola i obuhvatio pogledom hangare, pokazivač pravca vetra i stare dvokolice s golemim drvenim elisama. Kakav prizor, razmišljao je. Jedna nejasna stranica, istrgnuta iz istorije. Iznova stvoreni ostaci drugog milenijuma, lišeni ma kakve veze s poznatim, stvarnim svetom. Jedna utvara koja se samo trenutno ukazala na vidiku; i ona će uskoro nestati: neće biti dugovečnija od savremenih artefakata. Proces izrođavanja splaviće i ovo kao i sve ostalo.
<BR>&nbsp;&nbsp;&nbsp;&nbsp;&nbsp;On klecavo iziđe iz lasala - osećajući da je okutno oboleo od vožnje kolima - i s mukom otpešači do glavne zgrade na aerodromu.
<BR>&nbsp;&nbsp;&nbsp;&nbsp;&nbsp;"Šta mogu da zakupim ovim?" upitao je, spuštajući novac na tezgu pred prvu osobu zvaničnog izgleda koju je spazio. "Želim da stignem u Demuan što je brže moguće. Želim da odmah uzletimo."
<BR>&nbsp;&nbsp;&nbsp;&nbsp;&nbsp;Ćelavi aerodromski službenik, navoštenih brkova i s malim okruglim naočarima sa zlatnim okvirom, nemo pogleda novčanice. "Hej, Same", doviknuo je, okrenuvši glavu okruglu kao jabuka. "Hodi ovamo da pogledaš ovaj novac."
<BR>&nbsp;&nbsp;&nbsp;&nbsp;&nbsp;Drugi tip u prugastoj košulji s talasastim rukavima, u pantalonama od blistavog pamuka i s platnenim cipelama doklati se do njih. "Falš lova", reče on, pošto ga je pogledao. "Samo za igru. Nema ni Džordža Vašingtona ni Aleksandra Hamiltona." Oba službenika strogo se zagledaše u Džoa.
<BR>&nbsp;&nbsp;&nbsp;&nbsp;&nbsp;"Imam tamo na parkiralištu jedan lasal iz '39", reče Džo. "Trampiću ga za jednosmerni let do Demuana u bilo kom avionu. Da li vas to zanima?"
<BR>&nbsp;&nbsp;&nbsp;&nbsp;&nbsp;Službenik s malim naočarima u zlatnom okviru ubrzo zamišljeno reče: "Možda bi to zanimalo Ogija Brenta."
<BR>&nbsp;&nbsp;&nbsp;&nbsp;&nbsp;"Brenta?" ponovi službenik u pamučnim pantalonama i diže obrvu. "Mislite na onu njegovu Dženi? Taj avion je star preko dvadeset godina. Ne bi stigao ni do Filadelfije."
<BR>&nbsp;&nbsp;&nbsp;&nbsp;&nbsp;"A kako je s Megijem?"
<BR>&nbsp;&nbsp;&nbsp;&nbsp;&nbsp;"Sigurno, ali on je u Njuorku."
<BR>&nbsp;&nbsp;&nbsp;&nbsp;&nbsp;"Onda, možda, Sendi Džerpesen. Onaj njegov kertis-rajt uspeo bi da dogura do Ajove. Pre ili posle." Službenik se obrati Džou: "Idite do hangara broj tri i potražite crveno-beli kertis dvokrilac. Videćete jednog malog, niskog momka, onako punijeg, kako majstoriše oko njega. Ako vas on ne poveze, niko ovde neće, ukoliko ne želite da čekate do sutra Ajka Megija, koji se vraća u svom tromotorcu foker."
<BR>&nbsp;&nbsp;&nbsp;&nbsp;&nbsp;"Hvala", reče Džo i napusti zgradu; krupnim, brzim koracima uputio se ka hangaru broj tri, gde je već video nešto što je ličilo na crveno-beli dvokrilac kertis-rajt. Bar neću putovati u Dž. N. školskom avionu iz prvog svetskog rata, rekao je u sebi. A onda pomisli: otkud znam da je 'Dženi' nadimak za školski avion Dž.N.? Bože blagi, pomislio je. Izgleda da elementi ovog razdoblja utvrđuju odgovarajuće koordinate u mom duhu. Nikakvo čudo što sam mogao da vozim lasal; počinjem ozbiljno da se mentalno sinhronizujem sa ovim vremenskim kontinuumom!
<BR>&nbsp;&nbsp;&nbsp;&nbsp;&nbsp;Jedan omaleni debeljko riđe kose petljao je masnom krpom oko točkova svog dvokrilca; digao je pogled kada se Džo približio.
<BR>&nbsp;&nbsp;&nbsp;&nbsp;&nbsp;"Jeste li vi gospodin Džespersen?" upita Džo.
<BR>&nbsp;&nbsp;&nbsp;&nbsp;&nbsp;"Tako je." Čovek ga odmeri, očigledno začuđen Džoovom odećom koja se nije promenila. "Šta mogu da učinim za vas?" Džo mu objasni.
<BR>&nbsp;&nbsp;&nbsp;&nbsp;&nbsp;"Vi želite da trampite lasal, novi lasal, za jednosmerni let do Demuana?" Džesperson stade da razmišlja nabrana čela. "Isto mi se hvata i da je dvosmerni; ionako moram da letim natrag. U redu, pogledaću ga. Ali ništa ne obećavam; nisam se odlučio."
<BR>&nbsp;&nbsp;&nbsp;&nbsp;&nbsp;Zajedno su otišli do parkirališta.
<BR>&nbsp;&nbsp;&nbsp;&nbsp;&nbsp;"Ne vidim ovde nijedan lasal iz '39", reče Džespersen sumnjičavo.
<BR>&nbsp;&nbsp;&nbsp;&nbsp;&nbsp;Čovek je bio u pravu. Lasal je bio nestao. Na njegovom mestu Džo je video jedan ford kupe s krovom od tkanine, plehana, mala kola iz 1929, kako je ocenio. Crni model. A ford iz 1929. Gotovo bezvredan; mogao je to da pogodi po Džespersenovom izrazu.
<BR>&nbsp;&nbsp;&nbsp;&nbsp;&nbsp;Očigledno, situacija je sada bila beznadežna. Nikada neće stići u Demuan. A kao što je Ransiter istakao u svojoj TV reklami, to je značilo smrt - istu onu smrt koja je zadesila Vendi i Ala.
<BR>&nbsp;&nbsp;&nbsp;&nbsp;&nbsp;Bilo je to samo pitanje vremena.
<BR>&nbsp;&nbsp;&nbsp;&nbsp;&nbsp;Bolje je umreti na drugi način. Ubik, pomisli on. Otvorio je vrata svog forda i ušao unutra.
<BR>&nbsp;&nbsp;&nbsp;&nbsp;&nbsp;Tu, na sedištu pored njega ležala je boca koju je primio poštom. On je podiže...
<BR>&nbsp;&nbsp;&nbsp;&nbsp;&nbsp;I otkri nešto što ga, u stvari, nije iznenadilo. Boca kao i kola, ponovo je nazadovala. Bez šava i pljosnata, izgrebane površine, pripadala je očigledno onoj vrsti koja se izlivala u drvenim kalupima. Odista, veoma stara; izgledalo je da je kapica ručne izrade, od nekog kalaja, u obliku zavrtnja - da potiče s kraja devetnaestog veka. Nalepnica se takođe izmenila: digavši bocu, pročitao je reči odštampane na njoj.
<BR>
<BR>&nbsp;&nbsp;&nbsp;&nbsp;&nbsp;ELIKSIR OD UBIKVE. ZAJEMČENO VRAĆA IZGUBLJENU MUŽEVNOST, ISTERUJE SVE ZNANE MUŠICE, TE UZ TO OLAKŠAVA RASPLODNE BOLJKE, KAKO U MUŠKINJA TAKO I U ŽENSKINJA. BLAGOSLOVENI DAR LJUDSKOME RODU KADA SE MARLJIVO UPOTREBLJAVA KAKO JE NAREČENO,
<BR>
<BR>&nbsp;&nbsp;&nbsp;&nbsp;&nbsp;Ispisan manjim slovima, stajao je još jedan tekst. Morao je da začkilji da bi pročitao umrljani, sićušni rukopis.
<BR>
<BR>&nbsp;&nbsp;&nbsp;&nbsp;&nbsp;Nemoj to da učiniš, Džo. Postoji i drugi način. Ne daj se. Naći ćeš ga. Mnogo sreće.
<BR>
<BR>&nbsp;&nbsp;&nbsp;&nbsp;&nbsp;Ransiter, sinulo mu je. Još se sadistički poigrava s nama kao mačka s mišem. Tera nas da izdržimo još malo. Odlaže kraj što je duže moguće. Sam bog zna zašto. Možda Ransiter uživa u našim mukama, mislio je. Ali to ne liči na njega; to nije Glen Ransiter koga ja poznajem.
<BR>&nbsp;&nbsp;&nbsp;&nbsp;&nbsp;Pa ipak, Džo odloži bocu Eliksira od Ubikve, odustajući od zamisli da ga upotrebi.
<BR>&nbsp;&nbsp;&nbsp;&nbsp;&nbsp;I stade da mozga o tome koji bi to Ransiterov varljivi, nagovešteni drugi način mogao biti.
</P></TD></TR></TABLE>
<P class="next">
<A HREF=p12.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
