<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>GOSPODAR KOVNICE
<P>&nbsp;&nbsp;&nbsp;&nbsp;&nbsp;Najmilostiviji gospodine,
<BR>&nbsp;&nbsp;&nbsp;&nbsp;&nbsp;ubistvo će biti izvršeno, a ja ću biti žrtva, i mada Vi, ser, možda mislite da to nije tako, istina je ta. Biću ubijen, najgorim od svih usmrćenja. A to je, pred licem Pravde, osim ako budem izbavljen Vašim milostivim rukama.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Tako je pisao osuđeni falsifikator Vilijem Šaloner - najživopisniji i najdovitljiviji kriminalac onog doba - godine 1698, onom istom državnom službeniku koji je konačno uspeo da ga uhvati, izvede pred sud i postigne da falsifikator bude i osuđen. Šaloner je doveo u opasnost čvrstinu engleskog novca, koji je tada bio uglavnom u obliku zlatnika i srebrnjaka.
<BR>&nbsp;&nbsp;&nbsp;&nbsp;&nbsp;Milostivi gospodin kome je taj apel upućen bio je niko drugi do Isak Njutn, nadzornik (a uskoro i upravnik) državne kovnice novca. Njutn je radio svoj posao, koji se sastojao u tome da nadgleda Kovnicu, da prati ogroman rad na topljenju starih i izlivanju novih novčića i da štiti valutu od raznih lopuža, falsifikatora i 'strugatora' - onih koji sa novčića sastružu izvesnu količinu dragocenog metala, a onda 'uvale' nekome takav novčić kao ispravan. Nešto kao guverner narodne banke; mora da se umeša u visoku politiku i u parlamentarne rasprave, ali mora i da goni, po službenoj dužnosti, kojekakve mućkaroše, neplatiše i nevratiše, perače nezakonito stečenog novca i raznorazni drugi šljam koji zbog ličnog šićara pokušava da potkopa novac jedne kraljevine. Kruna je dala baš ovaj posao Njutnu, najslavnijem naučniku tih dana, kao uhleblje, da ima od čega da živi dok radi na značajnijim stvarima. Ali Njutn je ovaj posao shvatio ozbiljno. Izmislio je tehniku urezivanja pravilnih zupčastih 'recki' u ivicu novčića, da bi potukao strugatore. Lično je prisustvovao vešanju falsifikatora. Ovo radno mesto bilo je vrlo daleko od uzvišenog, vedrog spokojstva Njutnovog dotadašnjeg života, kad je njegova opsednutost matematikom i prirodnim naukama dovela do možda najdubljeg napretka u celokupnoj istoriji prirodne filozofije, do napretka koji neće biti jasno nadmašen možda sve do pojave teorije relativnosti početkom dvadesetog veka.
<BR>&nbsp;&nbsp;&nbsp;&nbsp;&nbsp;Jedan od hirova hronologije jeste taj što se Njutn rodio baš one godine (1642) kad je Galilej umro. Ne možeš govoriti o fizici, a da ne govoriš o Njutnu. Bio je to naučnik značaja koji prevazilazi granice do tada poznate. Uticaj njegovih postignuća na ljudsku vrstu može se porediti sa uticajem Mojsija, Isusa, Muhameda i Gandija, kao i sa uticajem Aleksandra Velikog, Napoleona i drugih takvih. Njutnov opšti zakon gravitacije i metodologija koju je on stvorio zauzimaju prvih pet-šest poglavlja u svakom udžbeniku fizike; razumevanje tih stvari od bitnog je značaja za svakoga ko misli da se bavi naučnom ili inženjerskom karijerom. Za Njutna se tvrdi da je bio skroman, zbog one njegove slavne rečenice "Video sam više nego većina ljudi zato što sam stajao na ramenima divova", za koju većina ljudi misli da se odnosi na Kopernika, Brahea, Keplera, Galileja i slične. Ali postoji drugo objašnjenje te rečenice; možda je Njutn naprosto zavitlavao svog glavnog naučnog takmaca, čoveka koji mu nije dao mira, a koji se zvao Robert Huk (Robert Hooke). Taj Huk, čovek vrlo niskog rasta, tvrdio je, ne sasvim bez osnova, da je prvi otkrio gravitaciju.
<BR>&nbsp;&nbsp;&nbsp;&nbsp;&nbsp;Našao sam više od dvadeset ozbiljnih biografija ser Isaka Njutna. A literatura koja proučava i objašnjava, proširuje raspravu, komentariše Njutnov život i delo - ogromna je. Godine 1980. objavio je Ričard Vestfol (Richard Westfall) jednu biografiju Njutna u kojoj navodi i bibliografiju knjiga kojima se poslužio... deset punih stranica bibliografije. Vestfolovo divljenje prema temi koju obrađuje bezgranično je:
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Imao sam povlasticu da u raznim prilikama upoznam razne vanserijske i sjajne ljude, ljude za koje priznajem, bez oklevanja, da su intelektualno nadmoćni u odnosu na mene. Ali nikada nisam upoznao nikoga s kim ne bih imao volje da se uporedim, tako da mogu reći da imam bar polovinu njegovih sposobnosti, ili trećinu, ili četvrtinu, u svakom slučaju neki određeni razlomak. Na završetku mojih proučavanja Isaka Njutna moram reći da sa njim upoređivanja nema. On je za mene postao nešto sasvim drugo, jedan od nekolicine vrhunskih genija koji su oblikovali i same kategorije ljudskog intelekta.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Istorija atomizma jeste istorija redukcionizma - napora da se sva zbivanja u prirodi svedu uvek na sve manji i manji broj najosnovnijih zakona i na sve manji i manji broj najosnovnijih predmeta koji su podvrgnuti delovanju tih zakona. Najuspešniji od svih redukcionista bio je Isak Njutn. Tek četvrt milenijuma posle njega, jedan genije koji mu je možda ravan izroniće iz masa homo sapiensa u gradu Ulmu, u Nemačkoj, godine 1879.
</TD></TR></TABLE>
<P class="next">
<A HREF=p34.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
