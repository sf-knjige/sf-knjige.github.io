<html>

<head>
<link REL="STYLESHEET" HREF="../../style/main.css" TYPE="text/css">
<meta charset="UTF-8">
<title></title>
</head>

<body>
<div align="center"><center>

<table width="97%">
  <tr>
    <td valign="top" checked="false" align="left"><h3>NEMA DALJE? </h3>
    <p>&nbsp;&nbsp;&nbsp;&nbsp;&nbsp;Ulazeći u osamdesete godine, sagledali smo sve čestice
    materije (kvarkove i leptone), a prilično čvrsto smo zgrabili u šake i
    čestice-prenosioce (baždarske bozone) triju sila - svih sila osim gravitacije. Kad
    česticama materije pridodate i čestice sila, imate potpun standardni model, skraćeno
    nazvan SM. Dakle, 'tajna Vaseljene' je pred vama, izvolite pa je pročitajte:</p>
    <div align="center"><center><table border="0" cellpadding="0" cellspacing="0" width="100%">
      <tr>
        <td width="100%" align="center" colspan="3"><font face="Times New Roman"><strong>MATERIJA</strong></font></td>
      </tr>
      <tr>
        <td width="33%" align="center"><em><font face="Times New Roman">prvo<br>
        pokolenje</font></em></td>
        <td width="33%" align="center"><em><font face="Times New Roman">drugo<br>
        pokolenje</font></em></td>
        <td width="34%" align="center"><em><font face="Times New Roman">treće<br>
        pokolenje</font></em></td>
      </tr>
      <tr>
        <td width="33%" align="center"></td>
        <td width="33%" align="center"><font face="Times New Roman"><br>
        KVARKOVI</font></td>
        <td width="34%" align="center"></td>
      </tr>
      <tr>
        <td width="33%" align="center"><strong><font face="Times New Roman">u</font></strong></td>
        <td width="33%" align="center"><strong><font face="Times New Roman">c</font></strong></td>
        <td width="34%" align="center"><font face="Times New Roman">(<strong>t</strong>)(?)</font></td>
      </tr>
      <tr>
        <td width="33%" align="center"><strong><font face="Times New Roman">d</font></strong></td>
        <td width="33%" align="center"><strong><font face="Times New Roman">s</font></strong></td>
        <td width="34%" align="center"><strong><font face="Times New Roman">b</font></strong></td>
      </tr>
      <tr>
        <td width="33%" align="center"></td>
        <td width="33%" align="center"><font face="Times New Roman"><br>
        LEPTONI</font></td>
        <td width="34%" align="center"></td>
      </tr>
      <tr>
        <td width="33%" align="center"><font FACE="Symbol">n</font><sub><font
        face="Times New Roman">e</font></sub></td>
        <td width="33%" align="center"><font FACE="Symbol">n<sub>m</sub></font></td>
        <td width="34%" align="center"><font FACE="Symbol">n<sub>t</sub></font></td>
      </tr>
      <tr>
        <td width="33%" align="center"><font face="Times New Roman">e</font></td>
        <td width="33%" align="center"><font FACE="Symbol">m</font></td>
        <td width="34%" align="center"><font FACE="Symbol">t</font></td>
      </tr>
    </table>
    </center></div><p>&nbsp;</p>
    <div align="center"><center><table border="0" cellpadding="0" cellspacing="0" width="100%">
      <tr>
        <td width="100%" align="center" colspan="2"><strong><font face="Times New Roman">SILE</font></strong></td>
      </tr>
      <tr>
        <td width="100%" align="center" colspan="2"><font face="Times New Roman">BAŽDARSKI BOZONI</font></td>
      </tr>
      <tr>
        <td width="50%" align="center"><font face="Times New Roman">elektromagnetizam</font></td>
        <td width="50%" align="center"><font face="Times New Roman">foton </font><font
        FACE="Symbol">g</font></td>
      </tr>
      <tr>
        <td width="50%" align="center"><font face="Times New Roman">slaba sila</font></td>
        <td width="50%" align="center"><font face="Times New Roman">W<sup>+</sup> W<sup>-</sup> Z<sup>0</sup></font></td>
      </tr>
      <tr>
        <td width="50%" align="center"><font face="Times New Roman">jaka sila</font></td>
        <td width="50%" align="center"><font face="Times New Roman">osam gluona</font></td>
      </tr>
    </table>
    </center></div><p>&nbsp;&nbsp;&nbsp;&nbsp;&nbsp;Znamo da je svaki kvark u nekoj od tri
    moguće kvarkovske boje. Znači, ako baš hoćemo da budemo zli, možemo da nabrojimo
    osamnaest kvarkova, pa tek posle toga šest leptona. Zatim prelazimo na silu i nabrajamo
    dvanaest čestica-prenosioca, koje prenose silu - a one su baždarski bozoni. Međutim, za
    onaj gornji deo tablice, onaj na koji se odnosi reč MATERIJA, postoji i antitablica, to
    jest tablica sa antičesticama svih tih čestica. Zbir svega toga jeste: šezdeset
    čestica. Ali držite se vi ove tablice koju vidite ispred sebe; sasvim je dovoljno da
    znate toliko. Uvereni smo da konačno imamo Demokritove a-tome. To su kvarkovi i leptoni.
    A tri sile i njihove čestice-prenosioci daju ono Demokritovo 'stalno silovito kretanje'. <br>
    &nbsp;&nbsp;&nbsp;&nbsp;&nbsp;Mogao bi neko kazati da je s naše strane nadmeno što
    pokušavamo da sažmemo celu Vaseljenu na jednu tablicu. (Koja nije baš ni sređena kako
    treba.) Ali izgleda da ljudska bića imaju jaku potrebu da prave takve sinteze; u istoriji
    Zapada stalno iskrsavaju nekakvi 'standardni modeli'. Ovaj sadašnji standardni model
    dobio je taj naziv tek u sedamdesetim godinama, i to je jedini takav naziv u istoriji
    fizike novog doba. Ali bez sumnje, u ranijim epohama bilo je standardnih modela, i te
    kako. Na sledeće dve stranice videćete nekoliko njih. <br>
    &nbsp;&nbsp;&nbsp;&nbsp;&nbsp;Zašto je naš standardni model nepotpun? Jedna očigledna
    rupa u njemu jeste kvark vrh (t) koji još nije opažen. Drugi zjapeći nedostatak jeste
    taj što u modelu nema sile gravitacije. Niko zasad ne zna kako da ugradimo tu
    veličanstvenu staru silu u ovaj model. Estetski gledano, model je ružan zato što nije
    dovoljno jednostavan - trebalo bi da više liči na ono Empedoklovo: zemlja, vazduh, vatra
    i voda, plus ljubav i borba. U ovom standardnom modelu ima previše parametara, previše
    obrtnih prekidača koje možemo da zavrćemo levo, desno, levo, desno... <br>
    &nbsp;&nbsp;&nbsp;&nbsp;&nbsp;Ovo ne znači da standardni model nije jedno od velikih
    dostignuća nauke. On je ishod rada mnogih momaka (i devojaka) koji su rmbali do kasno u
    noć. Ima on svoju lepotu i svoj široki obuhvat, mora se priznati; pa ipak, ostaje nam
    osećanje da 'to nije to', da bi trebalo naći nešto jednostavnije, nešto što bi
    oduševilo i drevne Grke. <br>
    &nbsp;&nbsp;&nbsp;&nbsp;&nbsp;Slušajte: čujete li kako iz vakuuma dopire smeh? </p>
    <h4>STANDARDNI MODEL: ubrzana istorija</h4>
    <div align="center"><center><table border="1" cellpadding="2" width="100%" cellspacing="0">
      <tr>
        <td width="14%" checked="false"><strong><small><small><font face="Arial">Neimari</font></small></small></strong></td>
        <td width="7%" checked="false"><strong><small><small><font face="Arial">Datumi</font></small></small></strong></td>
        <td width="16%" checked="false"><strong><small><small><font face="Arial">Čestice</font></small></small></strong></td>
        <td width="16%" checked="false"><strong><small><small><font face="Arial">Sile</font></small></small></strong></td>
        <td width="6%" checked="false"><strong><small><small><font face="Arial">Ocena</font></small></small></strong></td>
        <td width="41%" checked="false"><strong><small><small><font face="Arial">Komentari</font></small></small></strong></td>
      </tr>
      <tr>
        <td width="14%" checked="false" valign="top"><small><small><font face="Arial">Tales iz
        Mileta</font></small></small></td>
        <td width="7%" checked="false" valign="top"><small><small><font face="Arial">600. pre
        Hrista</font></small></small></td>
        <td width="16%" checked="false" valign="top"><small><small><font face="Arial">voda</font></small></small></td>
        <td width="16%" checked="false" valign="top"><small><small><font face="Arial">ne pominje</font></small></small></td>
        <td width="6%" checked="false" valign="top"><strong><small><small><font face="Arial">B-</font></small></small></strong></td>
        <td width="41%" checked="false" valign="top"><small><small><font face="Arial">Prvi koji je
        objasnio svet pomoću prirodnih sila, a ne bogova. Zamenio mitologiju logikom.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Empedokle iz
        Akragana</font></small></small></td>
        <td width="7%" checked="false" valign="top"><small><small><font face="Arial">460. pre
        Hrista</font></small></small></td>
        <td width="16%" checked="false" valign="top"><small><small><font face="Arial">zemlja,
        vazduh, vatra i voda</font></small></small></td>
        <td width="16%" checked="false" valign="top"><small><small><font face="Arial">ljubav i
        borba</font></small></small></td>
        <td width="6%" checked="false" valign="top"><strong><small><small><font face="Arial">B+</font></small></small></strong></td>
        <td width="41%" checked="false" valign="top"><small><small><font face="Arial">Došao na
        zamisao da ima nekoliko različitih vrsta 'čestica' koje se kombinuju i tako daju sve
        vrsta materije.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Demokrit iz
        Abdere</font></small></small></td>
        <td width="7%" checked="false" valign="top"><small><small><font face="Arial">430. pre
        Hrista</font></small></small></td>
        <td width="16%" checked="false" valign="top"><small><small><font face="Arial">nevidiljivi,
        nedeljivi atomos, dakle a-tom</font></small></small></td>
        <td width="16%" checked="false" valign="top"><small><small><font face="Arial">stalno
        silovito kretanje</font></small></small></td>
        <td width="6%" checked="false" valign="top"><strong><small><small><font face="Arial">A</font></small></small></strong></td>
        <td width="41%" checked="false" valign="top"><small><small><font face="Arial">Iako je
        njegov model predvideo preveliki broj različitih vrsta čestica, pri čemu bi se svaka
        vrsta odlikovala svojim oblikom, ipak je Demokritova osnovna zamisao, o a-tomu koji ne
        može nikad biti presečen, i do danas ostala kao definicija elementarne čestice.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Isak Njutn
        iz Engleske</font></small></small></td>
        <td width="7%" checked="false" valign="top"><small><small><font face="Arial">1687.</font></small></small></td>
        <td width="16%" checked="false" valign="top"><small><small><font face="Arial">neprobojni
        tvrdi atomi koji imaju masu</font></small></small></td>
        <td width="16%" checked="false" valign="top"><small><small><font face="Arial">u kosmosu
        gravitacija, u atomima nepoznate sile</font></small></small></td>
        <td width="6%" checked="false" valign="top"><strong><small><small><font face="Arial">C</font></small></small></strong></td>
        <td width="41%" checked="false" valign="top"><small><small><font face="Arial">Voleo je
        atome, ali nije doprineo istraživanju o njima. Njegova gravitacija sada, godine 1993,
        zadaje velike glavobolje velikim momcima.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Ruđer Josip
        Bošković iz Dalmacije</font></small></small></td>
        <td width="7%" checked="false" valign="top"><small><small><font face="Arial">1760.</font></small></small></td>
        <td width="16%" checked="false" valign="top"><small><small><font face="Arial">'tačke
        sile', nedeljive, bez oblika i dimenzija</font></small></small></td>
        <td width="16%" checked="false" valign="top"><small><small><font face="Arial">privlačne i
        odbojne sile koje deluju između tih tačaka</font></small></small></td>
        <td width="6%" checked="false" valign="top"><strong><small><small><font face="Arial">B+</font></small></small></strong></td>
        <td width="41%" checked="false" valign="top"><small><small><font face="Arial">Njegova
        teorija bila je nepotpuna i ograničena, ali zamisao o česticama koje će imati
        poluprečnik jednak nuli i izgledati kao tačka, a ipak stvarati oko sebe 'polja sila',
        ključ je za celokupnu modernu fiziku.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Džon Dalton
        iz Engleske</font></small></small></td>
        <td width="7%" checked="false" valign="top"><small><small><font face="Arial">1808.</font></small></small></td>
        <td width="16%" checked="false" valign="top"><small><small><font face="Arial">atomi kao
        osnovni delići svakog hemijskog elementa: atom ugljenika, atom kiseonika i tako dalje</font></small></small></td>
        <td width="16%" checked="false" valign="top"><small><small><font face="Arial">sile
        privlačenja između tih atoma</font></small></small></td>
        <td width="6%" checked="false" valign="top"><strong><small><small><font face="Arial">C+</font></small></small></strong></td>
        <td width="41%" checked="false" valign="top"><small><small><font face="Arial">Nerazumno se
        zaleteo upotrebljavajući baš tu reč, 'atom' za nešto što, ipak, nije nedeljivo. Ali,
        barem je vretio tu Demokritovu reč u život. Osim toga, dao je dobar nagoveštaj za dalja
        istraživanja time što je rekao da se atomi razlikuju po težini, a ne kao što je
        Demokrit mislio, po obliku.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Majkl
        Faradej iz Engleske</font></small></small></td>
        <td width="7%" checked="false" valign="top"><small><small><font face="Arial">1820.</font></small></small></td>
        <td width="16%" checked="false" valign="top"><small><small><font face="Arial">električni
        naboji</font></small></small></td>
        <td width="16%" checked="false" valign="top"><small><small><font face="Arial">elektromagnetizam
        (plus gravitacija)</font></small></small></td>
        <td width="6%" checked="false" valign="top"><strong><small><small><font face="Arial">B</font></small></small></strong></td>
        <td width="41%" checked="false" valign="top"><small><small><font face="Arial">Primenio je
        atomističko učenje na elektricitet, tako što je nagađao da 'telašca elektriciteta'
        (elektroni) sačinjavaju električnu struju.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Dmitrij
        Ivanovič Mendeljejev iz Sibira</font></small></small></td>
        <td width="7%" checked="false" valign="top"><small><small><font face="Arial">1870.</font></small></small></td>
        <td width="16%" checked="false" valign="top"><small><small><font face="Arial">periodna
        tablica hemijskih elemenata</font></small></small></td>
        <td width="16%" checked="false" valign="top"><small><small><font face="Arial">nije se
        bavio spekulacijama o silama</font></small></small></td>
        <td width="6%" checked="false" valign="top"><strong><small><small><font face="Arial">B</font></small></small></strong></td>
        <td width="41%" checked="false" valign="top"><small><small><font face="Arial">Prihvatio je
        Daltonov koncept i organizovao sve poznate hemijske elemente u jedan periodni sistem koji
        je snažno ukazivao na to da postoji neka dublja, osmišljena struktura.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Ernest
        Radeford sa Novog Zelanda</font></small></small></td>
        <td width="7%" checked="false" valign="top"><small><small><font face="Arial">1911.</font></small></small></td>
        <td width="16%" checked="false" valign="top"><small><small><font face="Arial">nuklearna
        (jaka) sila plus elektromagnetizam plus gravitacija</font></small></small></td>
        <td width="16%" checked="false" valign="top"><small><small><font face="Arial">nuklearna
        (jaka) sila plus elektromagnetizam plus gravitacija</font></small></small></td>
        <td width="6%" checked="false" valign="top"><strong><small><small><font face="Arial">A-</font></small></small></strong></td>
        <td width="41%" checked="false" valign="top"><small><small><font face="Arial">Otkrivši
        jezgro, otkrio je i jednu novu jednostavnost u svim Daltonovim atomima.</font></small></small></td>
      </tr>
      <tr>
        <td width="14%" checked="false" valign="top"><small><small><font face="Arial">Bjorke,
        Fermi, Fridman, Gel Man, Glenšou, Kendal, Lederman, Perl, Rihter, Švarc, Stajnberger,
        Tejlor, Ting, i glumački ansambl sastavljen od još mnogo hiljada drugih</font></small></small></td>
        <td width="7%" checked="false" valign="top"><small><small><font face="Arial">1992.</font></small></small></td>
        <td width="16%" checked="false" valign="top"><small><small><font face="Arial">šest
        kvarkova (ali svaki postoji u tri razne boje) i šest leptona. Ali i antičestice tih
        pomenutih dvanaest</font></small></small></td>
        <td width="16%" checked="false" valign="top"><small><small><font face="Arial">elektromagnetizam,
        jaka sila, slaba sila: dvanaest čestica prenosioca sile, plus gravitacija</font></small></small></td>
        <td width="6%" checked="false" valign="top"><strong><small><small><font face="Arial">nema
        ocene, nisu završili</font></small></small></strong></td>
        <td width="41%" checked="false" valign="top"><small><small><font face="Arial">'</font><font
        FACE="Symbol">Guffao</font><font face="Arial">' (Smeje se.) Ko se smeje? Pa, Demokrit iz
        Abdere.</font></small></small></td>
      </tr>
    </table>
    </center></div></td>
  </tr>
</table>
</center></div>

<p class="next" align="center"><a HREF="p140.html"><img BORDER="0"
SRC="../../graphics/next.gif" width="35" height="27"></a> </p>
</body>
</html>
