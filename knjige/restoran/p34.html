<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>33.
<P>&nbsp;&nbsp;&nbsp;&nbsp;&nbsp;Oko milju odatle, u šumi, Artur Dent bio je toliko zadubljen u ono što je radio, da nije ni primetio Forda Prefekta koji mu je prilazio.
<BR>&nbsp;&nbsp;&nbsp;&nbsp;&nbsp;Ono što je radio bilo je prilično neobično, a evo u čemu je bila stvar: na širokom, pljosnatom komadu kamena urezao je veliki kvadrat, podeljen u sto šezdeset devet manjih, po trinaest sa svake strane.
<BR>&nbsp;&nbsp;&nbsp;&nbsp;&nbsp;Potom je sakupio gomilu manjeg, pljosnatog kamenja i u svaki urezao po jedno slovo. Oko kamena je sedelo nekoliko preživelih urođenika kojima je Artur pokušavao da objasni neobičnu zamisao u vezi sa tim kamenjem.
<BR>&nbsp;&nbsp;&nbsp;&nbsp;&nbsp;Do sada mu to nije baš najbolje polazilo za rukom. Neke kamenove pokušali su da pojedu, druge da zakopaju, a ostale da pobacaju. Artur je najzad uspeo da ohrabri jednog od njih da spusti dva kamena na tablu, što nije bilo čak ni onoliko koliko mu je pošlo za rukom prethodnog dana. Skupa sa sve bržim gubitkom poleta ovih stvorenja, izgleda da je došlo i do srazmernog gubitka inteligencije.
<BR>&nbsp;&nbsp;&nbsp;&nbsp;&nbsp;Da bi ih podstakao, Artur sam postavi nekoliko slova na ploču i potom pokuša da ohrabri domoroce da i sami dodaju nešto.
<BR>&nbsp;&nbsp;&nbsp;&nbsp;&nbsp;Nije mu polazilo za rukom.
<BR>&nbsp;&nbsp;&nbsp;&nbsp;&nbsp;Ford je stajao pokraj obližnje grupe stabala i posmatrao.
<BR>&nbsp;&nbsp;&nbsp;&nbsp;&nbsp;"Ne", rekao je Artur jednome od domorodaca, koji je u napadu beznadne utučenosti izmešao neka slova. "Q nosi deset poena, razumeš, a nalazi se na trostrukom zbiru i zato... Pazi, već sam ti objasnio pravila... Ne, ne, gledaj ovamo, ostavi tu kost... U redu, da probamo ponovo."
<BR>&nbsp;&nbsp;&nbsp;&nbsp;&nbsp;Ford nasloni lakat o drvo, a glavu o šaku.
<BR>&nbsp;&nbsp;&nbsp;&nbsp;&nbsp;"Šta to radiš, Arture?" mirno ga je pitao.
<BR>&nbsp;&nbsp;&nbsp;&nbsp;&nbsp;Artur se trže i pogleda uvis. Iznenada ga je obuzeo osećaj da sve to možda deluje pomalo budalasto. Znao je samo da je stvar kod njega palila bez greške kada je bio mali. Ali stvari su tada bile drugačije, ili, tačnije, biće drugačije.
<BR>&nbsp;&nbsp;&nbsp;&nbsp;&nbsp;"Pokušavam da naučim pećinskog čoveka da se igra slagalice", kazao je.
<BR>&nbsp;&nbsp;&nbsp;&nbsp;&nbsp;"To nisu pećinski ljudi", rekao je Ford.
<BR>&nbsp;&nbsp;&nbsp;&nbsp;&nbsp;"Izgledaju kao pećinski ljudi."
<BR>&nbsp;&nbsp;&nbsp;&nbsp;&nbsp;Ford popusti.
<BR>&nbsp;&nbsp;&nbsp;&nbsp;&nbsp;"Shvatam", rekao je.
<BR>&nbsp;&nbsp;&nbsp;&nbsp;&nbsp;"Uzaludna muka", umorno reče Artur. "Jedina reč koju znaju jeste grok, a nju ne umeju da napišu."
<BR>&nbsp;&nbsp;&nbsp;&nbsp;&nbsp;On uzdahnu i odmače se.
<BR>&nbsp;&nbsp;&nbsp;&nbsp;&nbsp;"Šta pokušavaš?" pitao je Ford.
<BR>&nbsp;&nbsp;&nbsp;&nbsp;&nbsp;"Moramo ih ohrabriti da evoluiraju! Da se razvijaju!" prasnu Artur. Nadao se da će umorni uzdah i gnev posle njega pomoći da prevaziđe sve jači osećaj besmisla od koga je trenutno patio. No, nije pomoglo. Skočio je na noge.
<BR>&nbsp;&nbsp;&nbsp;&nbsp;&nbsp;"Možeš li da zamisliš kako bi izgledao svet koji bi nastao od onih... kretena sa kojima smo stigli?"
<BR>&nbsp;&nbsp;&nbsp;&nbsp;&nbsp;"Da zamislim?" upita Ford i podiže obrve. "Ništa ne moramo da zamišljamo. Sve smo videli."
<BR>&nbsp;&nbsp;&nbsp;&nbsp;&nbsp;"Ali..." Artur bespomoćno zamlatara rukama.
<BR>&nbsp;&nbsp;&nbsp;&nbsp;&nbsp;"Videli smo", rekao je Ford, "nema izlaza."
<BR>&nbsp;&nbsp;&nbsp;&nbsp;&nbsp;Artur šutnu kamen.
<BR>&nbsp;&nbsp;&nbsp;&nbsp;&nbsp;"Jesi li im rekao šta smo otkrili?" upitao je.
<BR>&nbsp;&nbsp;&nbsp;&nbsp;&nbsp;"Hmmmm?" upita Ford, ne obraćajući pažnju.
<BR>&nbsp;&nbsp;&nbsp;&nbsp;&nbsp;"Norveška", rekao je Artur. "Slartibartfastov potpis u glečeru, Jesi li im rekao?"
<BR>&nbsp;&nbsp;&nbsp;&nbsp;&nbsp;"Čemu?" upitao je Ford. "Šta bi im to značilo?"
<BR>&nbsp;&nbsp;&nbsp;&nbsp;&nbsp;"Značilo?" upitao je Artur. "Značilo? Savršeno dobro znaš šta to znači, znači da je ova planeta Zemlja! Ovo je moj dom! Ovde sam se rodio!"
<BR>&nbsp;&nbsp;&nbsp;&nbsp;&nbsp;"Rodio?" upita Ford.
<BR>&nbsp;&nbsp;&nbsp;&nbsp;&nbsp;"Dobro, rodiću se."
<BR>&nbsp;&nbsp;&nbsp;&nbsp;&nbsp;"Da, kroz dva milona godina. Zašto im to ne kažeš. Idi i reci im: 'Izvinite, hteo bih da vam kažem da ću se kroz dva milona godina roditi nedaleko od ovog mesta'. Da vidiš šta će reći. Vezaće te za drvo i potpaliti vatru ispod njega."
<BR>&nbsp;&nbsp;&nbsp;&nbsp;&nbsp;Artur je primio ovo k znanju sa nesrećnim izrazom lica.
<BR>&nbsp;&nbsp;&nbsp;&nbsp;&nbsp;"Suoči se sa time", rekao je Ford. "Tvoji preci su oni krelci tamo preko, a ne ova jadna stvorenja ovde."
<BR>&nbsp;&nbsp;&nbsp;&nbsp;&nbsp;On ode do mesta na kome su majmunolika stvorenja ravnodušno preturala kamena slova. Zavrteo je glavom.
<BR>&nbsp;&nbsp;&nbsp;&nbsp;&nbsp;"Mani se slagalice, Arture", rekao je. "Nećeš pomoću nje spasti ljudsku rasu, jer ovo društvo neće biti ljudska rasa. Ljudska rasa trenutno sedi oko stene sa druge strane brega i snima dokumentarce o sebi."
<BR>&nbsp;&nbsp;&nbsp;&nbsp;&nbsp;Artur se namrgodi.
<BR>&nbsp;&nbsp;&nbsp;&nbsp;&nbsp;"Mora biti da postoji nešto što možemo da učinimo", kazao je. Njegovim telom prođe užasan osećaj potištenosti zbog toga što se nalazi ovde, na Zemlji - Zemlji koja je izgubila budućnost u užasnoj, besmislenoj katastrofi i koja je sada, izgleda, gubila i prošlost.
<BR>&nbsp;&nbsp;&nbsp;&nbsp;&nbsp;"Ne", rekao je Ford, "ne postoji ništa što možemo da učinimo. Ovo neće promeniti istoriju Zemlje, shvataš li, ovo je istorija Zemlje. Dopadalo se to tebi ili ne, Golgafrinčani su ljudi od kojih si nastao. Kroz dva miliona godina uništiće ih Vogoni. Vidiš, istorija se nikada ne menja, ona se samo uklapa kao komadići mozaika. Šta ti je život, je l' da?"
<BR>&nbsp;&nbsp;&nbsp;&nbsp;&nbsp;Podigao je slovo Q i zavitalo ga u udaljeni žbun kaline, gde je pogodio mladog zeca. Zec je prestravljeno pobegao i nije se zaustavio sve dok nije naleteo na lisicu koja ga je pojela, zadavila se jednom od njegovih koščica i crkla na obali potoka koji je sprao njene ostatke.
<BR>&nbsp;&nbsp;&nbsp;&nbsp;&nbsp;Tokom sledećih nedelja Ford je progutao svoj ponos i stupio u odnos sa devojkom koja je na Golgafrinčamu bila kadrovski službenik; strašno ga je pogodilo kada je iznenada umrla zbog toga što je pila vode iz bare koja je bila zagađena telom crknute lisice. Jedina pouka koju je moguće izvući iz ove epizode jeste da nikada ne treba bacati slovo Q u žbun kaline, ali, na žalost, postoje prilike kada je to neizbežno.
<BR>&nbsp;&nbsp;&nbsp;&nbsp;&nbsp;Kao i većina bitnih stvari u životu, ovaj lanac događaja ostao je potpuno nevidljiv Fordu Prefektu i Arturu Dentu. Tužno su posmatrali jednog domoroca koji je tmurno prčkao po ostalim slovima.
<BR>&nbsp;&nbsp;&nbsp;&nbsp;&nbsp;"Siroti pećinski čovek", rekao je Artur.
<BR>&nbsp;&nbsp;&nbsp;&nbsp;&nbsp;"Oni nisu..."
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;"Oh, nije bitno", rekao je Ford.
<BR>&nbsp;&nbsp;&nbsp;&nbsp;&nbsp;Nesrećno stvorenje patetično je zaarlaukalo i počelo da udara po kamenu.
<BR>&nbsp;&nbsp;&nbsp;&nbsp;&nbsp;"Sve je to za njih bilo protraćeno vreme, zar ne?" upita Artur.
<BR>&nbsp;&nbsp;&nbsp;&nbsp;&nbsp;"Uh uh urghhhhh", promrmlja domorodac i ponovo poče da udara po kamenu.
<BR>&nbsp;&nbsp;&nbsp;&nbsp;&nbsp;"Nadživeće ih perači telefona."
<BR>&nbsp;&nbsp;&nbsp;&nbsp;&nbsp;"Urgh, grr, grr, gruh!" bio je uporan domorodac i nastavljao da bije po kamenu.
<BR>&nbsp;&nbsp;&nbsp;&nbsp;&nbsp;"Zbog čega udara po kamenu?" upitao je Artur.
<BR>&nbsp;&nbsp;&nbsp;&nbsp;&nbsp;"Verovatno želi da ponovo slažeš slagalicu sa njim", rekao je Ford." Pokazuje na slova."
<BR>&nbsp;&nbsp;&nbsp;&nbsp;&nbsp;"Verovatno je opet napisao crzjgrdwldiwdc, sirotan. Stalno mu govorim da u crzjgrdwldiwdc ima samo jedno 'g'."
<BR>&nbsp;&nbsp;&nbsp;&nbsp;&nbsp;Domorodac ponovo poče da udara po kamenu.
<BR>&nbsp;&nbsp;&nbsp;&nbsp;&nbsp;Oni pogledaše preko ramena.
<BR>&nbsp;&nbsp;&nbsp;&nbsp;&nbsp;Oči im se iskolačiše.
<BR>&nbsp;&nbsp;&nbsp;&nbsp;&nbsp;Među haosom slova dvanaest ih je bilo naslagano u jasnoj, pravoj liniji.
<BR>&nbsp;&nbsp;&nbsp;&nbsp;&nbsp;Činila su dve reči.
<BR>&nbsp;&nbsp;&nbsp;&nbsp;&nbsp;Bile su to sledeće reči:
<BR>&nbsp;&nbsp;&nbsp;&nbsp;&nbsp;Četrdeset dva.
<BR>&nbsp;&nbsp;&nbsp;&nbsp;&nbsp;"Grrrurgh guh guh", objasnio je domorodac. On besno zbrisa slova i odluta pod obližnje drvo sa svojim drugom.
<BR>&nbsp;&nbsp;&nbsp;&nbsp;&nbsp;Ford i Artur zurili su za njim. Onda se zagledaše jedan u drugog.
<BR>&nbsp;&nbsp;&nbsp;&nbsp;&nbsp;"Da li je taj rekao ono što se meni učinilo?" kazaše obojica jedan drugome.
<BR>&nbsp;&nbsp;&nbsp;&nbsp;&nbsp;"Da", rekli su obojica.
<BR>&nbsp;&nbsp;&nbsp;&nbsp;&nbsp;"Četrdeset dva", kazao je Artur.
<BR>&nbsp;&nbsp;&nbsp;&nbsp;&nbsp;"Četrdeset dva", rekao je Ford.
<BR>&nbsp;&nbsp;&nbsp;&nbsp;&nbsp;Artur otrča do dvojice domorodaca.
<BR>&nbsp;&nbsp;&nbsp;&nbsp;&nbsp;"Šta pokušavate da nam kažete?" povikao je, "Šta to treba da znači?"
<BR>&nbsp;&nbsp;&nbsp;&nbsp;&nbsp;Jedan od njih počeo je da se valja po zemlji, digao je noge u vazduh, ponovo počeo da se valja i zadremao.
<BR>&nbsp;&nbsp;&nbsp;&nbsp;&nbsp;Drugi se popeo na drvo i počeo da gađa Forda Prefekta kestenjem. Šta god da su želeli da kažu, to su već učinili.
<BR>&nbsp;&nbsp;&nbsp;&nbsp;&nbsp;"Jasno ti je šta ovo znači?" upitao je Ford.
<BR>&nbsp;&nbsp;&nbsp;&nbsp;&nbsp;"Ne baš."
<BR>&nbsp;&nbsp;&nbsp;&nbsp;&nbsp;"Četrdeset dva je broj koji je Duboka Misao dala kao konačni odgovor."
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;"A Zemlja je kompjuter koji je projektovala i sagradila Duboka Misao da bi došla do pitanja za konačni odgovor."
<BR>&nbsp;&nbsp;&nbsp;&nbsp;&nbsp;"Tako su nam rekli."
<BR>&nbsp;&nbsp;&nbsp;&nbsp;&nbsp;"A organski život bio je deo te kompjuterske matrice."
<BR>&nbsp;&nbsp;&nbsp;&nbsp;&nbsp;"Ako ti to kažeš."
<BR>&nbsp;&nbsp;&nbsp;&nbsp;&nbsp;"Kažem. To znači da su ovi domoroci, ovi ljudi-majmuni, sastavni deo kompjuterskog programa, dok mi i Golgafrinčani to nismo."
<BR>&nbsp;&nbsp;&nbsp;&nbsp;&nbsp;"Ali pećinski ljudi izumiru, a Golgafrinčani će ih, očigledno, zameniti."
<BR>&nbsp;&nbsp;&nbsp;&nbsp;&nbsp;"Tačno. Dakle, vidiš šta to znači."
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;"Zbrka", reče Ford Prefekt.
<BR>&nbsp;&nbsp;&nbsp;&nbsp;&nbsp;Artur se obazre oko sebe.
<BR>&nbsp;&nbsp;&nbsp;&nbsp;&nbsp;"Ova planeta će se gadno provesti zbog toga", rekao je.
<BR>&nbsp;&nbsp;&nbsp;&nbsp;&nbsp;Ford se zbuni na trenutak.
<BR>&nbsp;&nbsp;&nbsp;&nbsp;&nbsp;"Ipak, nešto mora da je proizišlo iz svega", kazao je konačno, "jer je Marvin rekao da je video pitanje urezano u tvoje moždane talase."
<BR>&nbsp;&nbsp;&nbsp;&nbsp;&nbsp;"Ali..."
<BR>&nbsp;&nbsp;&nbsp;&nbsp;&nbsp;"Verovatno pogrešno, ili iskrivljenu verziju pravog. Ipak, moglo bi da nas navede na pravi put kada bismo ga našli. Samo ne vidim kako."
<BR>&nbsp;&nbsp;&nbsp;&nbsp;&nbsp;Neko vreme sedeli su i nisu radili ništa. Artur poče da čupka travu, ali otkri da to nije posao kome se može dublje posvetiti. Nekako mu trava nije delovala dovoljno uverljivo, drveće je izgledalo besmisleno, blagi brežuljci koji su se pružali okolo kao da su se pružali ni u šta, a budućnost je ličila na tunel kroz koji je trebalo da se puže.
<BR>&nbsp;&nbsp;&nbsp;&nbsp;&nbsp;Ford se igrao sa svojim sub-eta senz-o-matikom. Bio je nem. On uzdahnu i odloži ga.
<BR>&nbsp;&nbsp;&nbsp;&nbsp;&nbsp;Artur podiže jedno kameno slovo iz svog kompleta za slagalicu domaće izrade. Bilo je to E. On uzdahnu i spusti ga na zemlju. Sledeća dva slova koja je spustio pored njega bila su N i J. Za sledeća tri ispostavilo se da su S, R i A. Neobičnom igrom slučaja, reč koje je nastala premetanjem slova savršeno je opisivala kako se Artur osećao u tom trenutku. Jedan čas piljio je u nju. Nije to učinio namerno, bio je to nasumičan izbor. Njegov mozak lagano se ubacio u prvu brzinu.
<BR>&nbsp;&nbsp;&nbsp;&nbsp;&nbsp;"Forde", rekao je iznenada, "čuj, ukoliko je pitanje urezano u sklop mojih moždanih talasa, a ja ga nisam svestan, onda mora biti da mi se nalazi negde u podsvesti."
<BR>&nbsp;&nbsp;&nbsp;&nbsp;&nbsp;"Da, verovatno."
<BR>&nbsp;&nbsp;&nbsp;&nbsp;&nbsp;"Možda postoji način da se taj podsvesni sadržaj iznese na videlo."
<BR>&nbsp;&nbsp;&nbsp;&nbsp;&nbsp;"Ah, je li?"
<BR>&nbsp;&nbsp;&nbsp;&nbsp;&nbsp;"Da, uvođenjem nekog nasumičnog elementa na koji bi taj sadržaj mogao da utiče."
<BR>&nbsp;&nbsp;&nbsp;&nbsp;&nbsp;"Kao, na primer?"
<BR>&nbsp;&nbsp;&nbsp;&nbsp;&nbsp;"Na primer, izvlačenje slova slagalica iz kese naslepo."
<BR>&nbsp;&nbsp;&nbsp;&nbsp;&nbsp;Ford skoči na noge.
<BR>&nbsp;&nbsp;&nbsp;&nbsp;&nbsp;"Izvrsno", rekao je. Iščupao je svoj peškir iz torbice i uz pomoć nekoliko čvorova pretvorio ga u kesu.
<BR>&nbsp;&nbsp;&nbsp;&nbsp;&nbsp;"Potpuno blesavo", rekao je, "savršena besmislica. Ali uradićemo baš tako jer je reč o divnoj besmislici. Hajde, hajde."
<BR>&nbsp;&nbsp;&nbsp;&nbsp;&nbsp;Puno poštovanja, sunce zađe za oblak. Pade nekoliko malenih kišnih kapi.
<BR>&nbsp;&nbsp;&nbsp;&nbsp;&nbsp;Sakupili su sva preostala slova i ubacili ih u kesu. Promešili su ih.
<BR>&nbsp;&nbsp;&nbsp;&nbsp;&nbsp;"Dobro", reče Ford. "Zatvori oči. Izvlači ih. Hajde, hajde, hajde."
<BR>&nbsp;&nbsp;&nbsp;&nbsp;&nbsp;Artur je zatvorio oči i gurnuo ruku u peškir pun kamenja. Preturao je malo po njima, izvadio tri i pružio ih Fordu. Ford ih je slagao onim redom kojim ih je dobijao.
<BR>&nbsp;&nbsp;&nbsp;&nbsp;&nbsp;"Š", reče Ford, "T, A... Šta!"
<BR>&nbsp;&nbsp;&nbsp;&nbsp;&nbsp;Trepnuo je.
<BR>&nbsp;&nbsp;&nbsp;&nbsp;&nbsp;"Izgleda da radi!" rekao je.
<BR>&nbsp;&nbsp;&nbsp;&nbsp;&nbsp;Artur mu dodade još tri.
<BR>&nbsp;&nbsp;&nbsp;&nbsp;&nbsp;"S, E, D... Sed. Oh, možda i ne radi", rekao je Ford.
<BR>&nbsp;&nbsp;&nbsp;&nbsp;&nbsp;"Evo još tri."
<BR>&nbsp;&nbsp;&nbsp;&nbsp;&nbsp;"OBI... Sed obi... Bojim se da nema smisla."
<BR>&nbsp;&nbsp;&nbsp;&nbsp;&nbsp;Artur izvuče iz kese još dva. Ford ih postavi na mesto.
<BR>&nbsp;&nbsp;&nbsp;&nbsp;&nbsp;"J, A... Sed obi ja... se dobija!" dreknu Ford. "Radi! Neverovatno, stvarno radi!"
<BR>&nbsp;&nbsp;&nbsp;&nbsp;&nbsp;"Evo još". Artur mu ih je grozničavo dobacivao, koliko god je brže mogao.
<BR>&nbsp;&nbsp;&nbsp;&nbsp;&nbsp;"K, A, D", reče Ford, "P, O, M, N, O, Ž, I, Š ... Šta se dobija kad pomnožiš ... Š, E, S, T ... Šest ... S, A ... Sa ... Šta se dobija kad pomnožiš šest sa ... D, E, V, E, T ... Šest sa devet ..." Zastao je. "Hajde, gde su sledeća?"
<BR>&nbsp;&nbsp;&nbsp;&nbsp;&nbsp;"Ovaj to je sve," rekao je Artur. "Više nije bilo."
<BR>&nbsp;&nbsp;&nbsp;&nbsp;&nbsp;Seo je nazad, potpuno zbunjen.
<BR>&nbsp;&nbsp;&nbsp;&nbsp;&nbsp;Ponovo je gurnuo ruku u vezani peškir, ali više nije bilo slova.
<BR>&nbsp;&nbsp;&nbsp;&nbsp;&nbsp;"Misliš li da je to - to?" upitao je Ford.
<BR>&nbsp;&nbsp;&nbsp;&nbsp;&nbsp;"To je to."
<BR>&nbsp;&nbsp;&nbsp;&nbsp;&nbsp;"Šest puta devet. Četrdeset dva."
<BR>&nbsp;&nbsp;&nbsp;&nbsp;&nbsp;"To je to. To je sve što postoji."
</P></TD></TR></TABLE>
<P class="next">
<A HREF=p35.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
