<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>25.
<P>&nbsp;&nbsp;&nbsp;&nbsp;&nbsp;Koliba Hauarda Bejkera nalazila se u dnu male doline. Ugnezdila se iza jedne dine, između žbunja borovnica, nedaleko od mora. Pošto su elektronsku opremu, hranu, piće, čaršave, peškire i ostalo preneli iz kola u kuću, Frensis Margaret i Isak Njutn prešli su preko dine i našli se na šljunkovitoj plaži o koju su se razbijali talasi.
<BR>&nbsp;&nbsp;&nbsp;&nbsp;&nbsp;"Na nesreću, vremenska prognoza nije dobra", primeti Frensis Margaret. Zatim su se vratili u kolibu gde je Isak Njutn potpalio drva za vatru dok je devojka pripremala hranu. Kada su završili s jelom i pranjem sudova oboje se ščućuriše pared vatre.
<BR>&nbsp;&nbsp;&nbsp;&nbsp;&nbsp;"Sada kada je pao mrak ovde izgleda prilično pusto", primeti Frensis Margaret dok je preko vrata postavljala jednu čvrstu drvenu oblicu.
<BR>&nbsp;&nbsp;&nbsp;&nbsp;&nbsp;"Da, mladi Bejker... on je orguljaš u Koledžu... kaže da čovek ovde može provesti više nedelja a da ne vidi ni živu dušu, sem poštara", ispriča Isak Njutn.
<BR>&nbsp;&nbsp;&nbsp;&nbsp;&nbsp;"Verujem. Mesto je pomalo zabačeno. Bilo bi dobro da održavamo jaču vatru."
<BR>&nbsp;&nbsp;&nbsp;&nbsp;&nbsp;Tako su izvesno vreme posvetili raspirivanju žarkog plamena. Dok je sedela i uživala u toploti Frensis Margaret reče:
<BR>&nbsp;&nbsp;&nbsp;&nbsp;&nbsp;"Na traci imam parove brojeva spremne da budu propušteni kroz kompjuter. Tu je i dijagram. Veoma je precizno urađen."
<BR>&nbsp;&nbsp;&nbsp;&nbsp;&nbsp;Isak Njutn se smešio dok je proučavao krivu u obliku slova U koju mu je devojka dodala.
<BR>&nbsp;&nbsp;&nbsp;&nbsp;&nbsp;"Master nije bio suviše oduševljen kada sam mu je pomenuo. On bi više voleo da je dijagram rađen prema brojevima imao oblik bubookog čudovišta."
<BR>&nbsp;&nbsp;&nbsp;&nbsp;&nbsp;"Kurt Valdhajm misli da je u pitanju nešto krajnje osnovno. On radi na SO(10) projekcijama."
<BR>&nbsp;&nbsp;&nbsp;&nbsp;&nbsp;Isak Njutn se ponovo isceri i dodade još jednu gomilu drva na vatru.
<BR>&nbsp;&nbsp;&nbsp;&nbsp;&nbsp;"Oh, stvarno? Iskreno rečeno, ne mislim da je išta slično u pitanju."
<BR>&nbsp;&nbsp;&nbsp;&nbsp;&nbsp;"A šta misliš da je u pitanju?"
<BR>&nbsp;&nbsp;&nbsp;&nbsp;&nbsp;"Nešto veoma pametno, ali veoma jednostavno."
<BR>&nbsp;&nbsp;&nbsp;&nbsp;&nbsp;"Kao, na primer?" upita Frensis Margaret.
<BR>&nbsp;&nbsp;&nbsp;&nbsp;&nbsp;"Kurtova ideja o svetskim konstantama predstavljala bi uzvišenu poruku koju bismo možda poželeli da pošaljemo nekom na udaljenom kraju vaseljene, da bismo pokazali kako smo intelektualno napredni postali mi ljudi. Ali ovde je u pitanju kometa koja prolazi blizu Zemlje, a ne udaljenim krajem vaseljene. Možda je kometa uhvatila neke od naših vlastitih radio-signala, tako da zna za naše postojanje. U tom slučaju, mislim da bi ona jednostavno želela da se najavi."
<BR>&nbsp;&nbsp;&nbsp;&nbsp;&nbsp;"Da se najavi?"
<BR>&nbsp;&nbsp;&nbsp;&nbsp;&nbsp;"Da, da se najavi. Kao da kaže: 'Hej, evo me. Zovem se Bosvel.'"
<BR>&nbsp;&nbsp;&nbsp;&nbsp;&nbsp;"Da sam na tvom mestu tu ideju bih zadržala za sebe."
<BR>&nbsp;&nbsp;&nbsp;&nbsp;&nbsp;"Upravo to stalno govori i Bolton, geostrofizičar... da sam na tvom mestu. Bez brige, Frensis Margaret, nemam nameru da objavim svoja gledišta dok ne budem imao pouzdan dokaz."
<BR>&nbsp;&nbsp;&nbsp;&nbsp;&nbsp;"Kako da dođemo do pouzdanog dokaza?"
<BR>&nbsp;&nbsp;&nbsp;&nbsp;&nbsp;"U početku sam mislio da će biti nemoguće doći do pouzdanog dokaza. Tada sam uvideo da će možda biti moguće. A zatim i da bi moglo biti lako doći do njega. Ali, reci mi samo još nešto pre no što nastavimo. Da li je Bosvelova kometa viđena i ranije? Haću da kažem, da li je bila poznata, kao Halejeva?"
<BR>&nbsp;&nbsp;&nbsp;&nbsp;&nbsp;"U prvi mah sam je pamešala sa Basvelovom kometom, ali tada sam proverila i uverila se da su to dve različite komete, mada imaju gotovo isto ime. Ne, izgleda da je Bosvelova kometa novajlija. Svake godine imamo jednu ili dve kamete-novajlije."
<BR>&nbsp;&nbsp;&nbsp;&nbsp;&nbsp;"Znači, nije postojala mogućnast da neko unapred zna orbitu Bosvelove komete?"
<BR>&nbsp;&nbsp;&nbsp;&nbsp;&nbsp;"Isključeno. Ali zašto je to važno?"
<BR>&nbsp;&nbsp;&nbsp;&nbsp;&nbsp;"Zato što otklanja spoljašnju mogućnost da je signale namerno odašiljao neki satelit ljudske proizvodnje. To bi bilo nemoguće izvesti ako nije znao kako. Ako sam u pravu onda će se pokazati upravo to. U početku sam sebi postavljao pitanja kao: koje veličine bi jedna kometa najverovatnije uzela u obzir. Svako živo stvorenje, čak i miš, mora da poseduje neki oblik večnog časovnika. Znači, jedna mogućnost koja bi dolazila u obzir za merenje bilo bi vreme. Pretpostavimo da u tvojim (x, y) parovima x predstavlja vreme koje je izmerila kometa. Kao sledeće razmotrimo šta bi mogao da bude y. Kometa ne bi morala da bude mnogo intelektualno jaka pa da izračuna fluks Sunčeve svetlosti na svojoj površini. Jer je fluks Sunčeve svetlosti obrnuto srazmeran kvadratu udaljenosti komete od Sunca, što bi predstavljalo ekvivalent za merenje udaljenosti od Sunca. Pretpostavimo da je ta mera broj y. Tada bi se y, kada se kometa približava Suncu do tačke perihela, a zatim udaljava od njega, prvo smanjio do minimuma a zatim ponovo počeo da raste. Tako da kada bi povezala krivuljom (x, y) parove..."
<BR>&nbsp;&nbsp;&nbsp;&nbsp;&nbsp;"...dobio bi krivu u obliku slova U!" uzviknu Frensis Margaret.
<BR>&nbsp;&nbsp;&nbsp;&nbsp;&nbsp;"Dovde je sve u redu", klimnu Isak Njutn. "Ali da li je to ona prava kriva u obliku slova U? To je veliko pitanje. Vidiš, svaka vrednost za eliptičnost orbite komete daje različite konstante duž krive, kako bi to rekao Kurt Valdhajm. Stoga, da li kriva od tvojih (x, y) parova daje konstante koje odgovaraju poznatoj eliptičnosti Bosvelove komete?"
<BR>&nbsp;&nbsp;&nbsp;&nbsp;&nbsp;"To neće biti teško proveriti", reće Frensis Haroldsen, odjednom potpuno uverena.
<BR>&nbsp;&nbsp;&nbsp;&nbsp;&nbsp;"Neće biti teško, ali biće pomalo zeznuto. Moramo da se uhvatimo ukoštac s tri smetnje. Nije nam poznata nula kometinog časovnika, kao ni jedinice koje kometa koristi za merenje razdaljine ili vremena."
<BR>&nbsp;&nbsp;&nbsp;&nbsp;&nbsp;"Možemo uskladiti satove od trenutka kada kometa prođe kroz perihel", smesta predloži Frensis Margaret, "tako što ćemo od svakog x oduzeti to posebno x kada je y najmanje. Ali šta ćemo sa jedinicama?"
<BR>&nbsp;&nbsp;&nbsp;&nbsp;&nbsp;"Pa", nastavi Isak Njutn, "pretpostavi da svaku vrednost y podelimo s najmanjom vrednošću y. Tada bismo imali razdaljine izražene u terminima udaljenosti perihela kao jedinice. Kada uradimo obe te stvari, označimo dobijene kometne parove velikim slovima (X, Y). Zatim nastavljamo da izračunavamo naše parove ovako: za svaki korak heliocentrične udaljenosti od jednog velikog (X, Y) para do drugog, koristimo poznatu orbitu komete kako bismo odredili promenu heliocentrične geografske dužine. Zatim koristimo Keplerov zakon o jednakim područjima da bismo izračunali odgovarajuće vremenske faze, koje ćemo označiti velikim slovom T. Tako računanjem stižemo do niza parova označenih velikim slovima (T, Y) u kojima Y ima potpuno istu vrednost kao i u parovima komete označenim velikim slovima (X, Y)."
<BR>&nbsp;&nbsp;&nbsp;&nbsp;&nbsp;"Postavlja se pitanje da li su T vrednosti naše istovetne sa vrednostima kometinog velikog slova X", zaključi Frensis Margaret na brzinu se osmehnuvši zato što je shvatila.
<BR>&nbsp;&nbsp;&nbsp;&nbsp;&nbsp;"Istovetne osim što se razlikuju za skalni faktor zbog različitih satnih jedinica. A ako su odista iste, ni svi skeptici u vaseljeni neće moći da poreknu da su ti signali upućeni sa Bosvelove komete. OK?" upita Isak Njutn.
<BR>&nbsp;&nbsp;&nbsp;&nbsp;&nbsp;"OK!" složi se Frensis Margaret. "Ali zašto to nismo obavili u Ženevi? Tamo bi to bilo lako."
<BR>&nbsp;&nbsp;&nbsp;&nbsp;&nbsp;"Delimično zato što nisam želeo da se pročuje, a delimično zato što kada imaš flašu odličnog vina nikada ga ne ispiješ naiskap. Pored toga još me prožima neko čudno osećanje..."
<BR>&nbsp;&nbsp;&nbsp;&nbsp;&nbsp;"Kakvo?"
<BR>&nbsp;&nbsp;&nbsp;&nbsp;&nbsp;"Da postoji nešto krajnje neobično što još nismo sagledali."
<BR>
<BR>&nbsp;&nbsp;&nbsp;&nbsp;&nbsp;Jak vetar udarao je o vrata kolibe narednog jutra dok su Isak Njutn i Frensis Haroldsen završavali pranje posuđa koje su koristili za doručak.
<BR>&nbsp;&nbsp;&nbsp;&nbsp;&nbsp;"Pa!" uzviknu Frensis Margaret kada su bili gotovi, "danas će, izgleda, biti pravi radni dan. Rad bez prestanka. Postavlja se pitanje da li ćemo izaći pre nego što počnemo s poslom? Radio predviđa pravu oluju u popodnevnim časovima i uveče."
<BR>&nbsp;&nbsp;&nbsp;&nbsp;&nbsp;"Možemo raditi za vreme oluje. Neće nam škoditi da se pola sata prošetamo po plaži.. da razbistrimo glave", odluči Isak Njutn.
<BR>&nbsp;&nbsp;&nbsp;&nbsp;&nbsp;Dobro su se umotali kako bi se zaštitih od opakog vetra. Pošto su prešli dinu koja se uzdizala između kolibe i mora krenuli su nasuprot vetru na nekoliko jardi od ivice vode. Svuda duž plaže svaki uzastopni talas razbijao se uz iznenadni tresak u istom trenutku i svaki tresak bio je propraćen čudno uznemirujućim zvukom kotrljajućih oblutaka. Hodali su gotovo milju pre no što su se okrenuli i pošli nazad prema kolibi. Videli su svega nekoliko ptica, a i te su letele s određenim ciljem, da pronađu bilo kakav zaklon. Kiša koja je rominjala pretvorila se u pljusak.
<BR>&nbsp;&nbsp;&nbsp;&nbsp;&nbsp;Jedna tamna prilika pojavi se između njih i kolibe. Pogledavši prema toj prilici, Frensis Margaret upre prst u nju i reče:
<BR>&nbsp;&nbsp;&nbsp;&nbsp;&nbsp;"Podseća me na lik iz Ibzenovog Pera Ginta. Na onaj s đavolskom naravi."
<BR>&nbsp;&nbsp;&nbsp;&nbsp;&nbsp;"Pogledajmo ga, onda, izbliza", promrmlja Isak Njutn.
<BR>&nbsp;&nbsp;&nbsp;&nbsp;&nbsp;Dok su se približavali prilici postade im jasno da je to muškarac s astrahanskim šeširom. Primedba Frensis Margaret da je čovek podseća na đavola naterala je Isaka Njutna da mu pogleda stopala. Momak je, što je bilo dosta neobično, imao čiste cipele i na sebi gradsko odelo napola prekriveno tankim plastičnim kišnim mantilom. Kišom nakvašena i dopola popušena cigareta visila mu je iz ugla usta.
<BR>&nbsp;&nbsp;&nbsp;&nbsp;&nbsp;"Da li ste videli potopljenog kačara?" upita čovek, zureći u more dok su mu prilazili.
<BR>&nbsp;&nbsp;&nbsp;&nbsp;&nbsp;"Ne, nismo", odvrati Frensis Margaret.
<BR>&nbsp;&nbsp;&nbsp;&nbsp;&nbsp;"Primili smo izveštaj da je potonuo."
<BR>&nbsp;&nbsp;&nbsp;&nbsp;&nbsp;"Ko je primio izveštaj?" uspeo je Isak Njutn da natera sebe da pita. Umesto odgovora čovek zavuče ruku ispod mantila u odelo, a Isak Njutn pomisli da momak možda poseže za revolverom pričvršćenim za rame. Ali kada je izvukao ruku u njoj je držao jednu belu karticu veličine dva puta jedan inč, poslovnu karticu.
<BR>&nbsp;&nbsp;&nbsp;&nbsp;&nbsp;"Ja sam Tomi Tejlor. Iz Obzervera. Upozorili su me na tog kačara. Pozovite me ako ga vidite ili ako čujete nešto o njemu. Svi poznaju Toma Tejlora iz Obzervera."
<BR>&nbsp;&nbsp;&nbsp;&nbsp;&nbsp;Zatim je momak krenuo duž plaže udaljavajući se od kolibe i sve vreme zureći u more.
<BR>&nbsp;&nbsp;&nbsp;&nbsp;&nbsp;"Đavolak!" zavika Isak Njutn kada su se on i Frensis Margaret presvukli u grubu vunenu odeću pošto su prokisli. Devojka se tresla od smeha ne mogavši da se zaustavi.
<BR>&nbsp;&nbsp;&nbsp;&nbsp;&nbsp;"Mislim da je imao Gučijeve cipele!" uspela je da izgovori.
<BR>&nbsp;&nbsp;&nbsp;&nbsp;&nbsp;"U stvari, dan uopšte nije loš za krijumčarenje droge, kada o tome bolje razmisliš. Kačar bi ti bio potreban, zar ne?"
<BR>&nbsp;&nbsp;&nbsp;&nbsp;&nbsp;"Šta misliš da li je to neki inteligentan tip?"
<BR>&nbsp;&nbsp;&nbsp;&nbsp;&nbsp;"Ako jeste, agencija za koju radi zaslužuje da uspe."
<BR>&nbsp;&nbsp;&nbsp;&nbsp;&nbsp;Na ovu primedbu Isaka Njutna oni ščepaše jedno drugo kako bi odoleli sili zemljine teže koja ih je vukla nadole. Čak i tada, bili su dovoljno pažljivi da zabrave vrata kolibe drvenom oblicom, navodno zbog oluje.
<BR>&nbsp;&nbsp;&nbsp;&nbsp;&nbsp;Jedan čas kasnije bili su zaneti problemom krive u obliku slova U.
<BR>&nbsp;&nbsp;&nbsp;&nbsp;&nbsp;"Sada imam sve jednačine", reče kanačno Isak Njutn.
<BR>&nbsp;&nbsp;&nbsp;&nbsp;&nbsp;"Napravi onda ručak dok ja počnem s programiranjem", predloži Frensis Margaret, dodavši: "Ogladnela sam posle onog svežeg vazduha na plaži... i posle potonulog kačara, razume se."
<BR>&nbsp;&nbsp;&nbsp;&nbsp;&nbsp;Isak Njutn je završio pranje sudova posle ručka. Zatim je založio vatru, rekavši:
<BR>&nbsp;&nbsp;&nbsp;&nbsp;&nbsp;"Počinjem da shvatam zašto ženskom poslu nikada nema kraja. Kako ti ide?"
<BR>&nbsp;&nbsp;&nbsp;&nbsp;&nbsp;"Nije tako loše", odgovori Frensis Margaret s mesta za kompjuterskom konzolom. "Još malo pa ću moći da krenem."
<BR>&nbsp;&nbsp;&nbsp;&nbsp;&nbsp;Nekih deset minuta kasnije pustila je kompjuter stvarno u pogon. Uključen je bio i štampač. U početku je iskucavao tabelu brojeva, a zatim se pojavila i jedna kriva u obliku slova U.
<BR>&nbsp;&nbsp;&nbsp;&nbsp;&nbsp;"Pa, bar smo dobili jednu krivu u obliku slova U", primeti Frensis Margaret. "Ali to je i trebalo da dobijemo, pod pretpostavkom da su tvoje jednačine bile tačne i pod pretpostavkom da je moj program bio u redu."
<BR>&nbsp;&nbsp;&nbsp;&nbsp;&nbsp;"Kako bi bilo da za promenu preuzmeš na sebe kuhinju dok ja ručno proverim jedan do dva broja?"
<BR>&nbsp;&nbsp;&nbsp;&nbsp;&nbsp;"Sumnjate li u moj program, profesore?"
<BR>&nbsp;&nbsp;&nbsp;&nbsp;&nbsp;"Sumnjam u svačiji program. Jesi li za lonac kafe?"
<BR>&nbsp;&nbsp;&nbsp;&nbsp;&nbsp;Isak Njutn sede pored vatre, stade da proverava listove koje je izbacio štampač i da pravi proračune za sebe uz pomoć malog ručnog računara. Napolju je besnela sve jača oluja i upravo u trenutku kada je Frensis Margaret prinela ognjištu lonac s kafom na vratima kolibe začulo se snažno kucanje. Isak Njutn istog časa poskoči iz svoje stolice i reče mirno, iako se nije tako osećao:
<BR>&nbsp;&nbsp;&nbsp;&nbsp;&nbsp;"Pitam se ko bi to mogao biti?"
<BR>&nbsp;&nbsp;&nbsp;&nbsp;&nbsp;"Zar nisi rekao da ovamo niko nedeljama ne svraća?" upita Frensis Margaret kada je Isak Njutn počeo da odmandaljuje vrata.
<BR>&nbsp;&nbsp;&nbsp;&nbsp;&nbsp;"Sem poštara."
<BR>&nbsp;&nbsp;&nbsp;&nbsp;&nbsp;"Možda i jeste poštar."
<BR>&nbsp;&nbsp;&nbsp;&nbsp;&nbsp;"A možda i nije."
<BR>&nbsp;&nbsp;&nbsp;&nbsp;&nbsp;Kada je Isak Njutn otvorio vrata kolibe na pragu je našao jednog sedokosog zdepastog postarijeg čoveka. Imao je na sebi postavljenu žućkasto-smeđu jaknu i plavu vunenu škotsku kapu s velikom kićankom. Oko vrata mu je visio dogled, smešten ispod jakne radi zaštite. On kroči u kolibu kao da je njen vlasnik rekavši:
<BR>&nbsp;&nbsp;&nbsp;&nbsp;&nbsp;"Oh, mislio sam da je Hauard Bejker ovde. Video sam dim. Često zajedno idemo u posmatranje ptica."
<BR>&nbsp;&nbsp;&nbsp;&nbsp;&nbsp;Isak Njutn žurno zatvori vrata, instinktivno ih ponovo zabravi, ali oseti da mora pružiti neko objašnjenje za ovaj svoj postupak:
<BR>&nbsp;&nbsp;&nbsp;&nbsp;&nbsp;"Ovaj vetar bi čak i kolibu mogao da oduva." Zatim je nastavio: "Hauard Bejker nam je prepustio ovo mesto na nekoliko dana. Ja sam njegov kolega s Kembridža."
<BR>&nbsp;&nbsp;&nbsp;&nbsp;&nbsp;"Nisam nameravao da Vam smetam", reče čovek napola se izvinjavajući dok je vadio dogled ispod jakne.
<BR>&nbsp;&nbsp;&nbsp;&nbsp;&nbsp;"Ne mari", umeša se i Frensis Margaret, "popijte šolju kafe. Upravo smo je skuvali."
<BR>&nbsp;&nbsp;&nbsp;&nbsp;&nbsp;"Hvala Vam mnogo. Vetar je pomalo prejak. Vidim da se bavite kompjuterima", dodade momak, klimnuvši prema opremi kojom je bio prekriven sto u kolibi.
<BR>&nbsp;&nbsp;&nbsp;&nbsp;&nbsp;"Da, više nego pticama, u stvari", složi se Isak Njutn.
<BR>&nbsp;&nbsp;&nbsp;&nbsp;&nbsp;"To mora da je veoma zanimljivo. Ako se razumete u stvar. Koliko dugo ostajete?"
<BR>&nbsp;&nbsp;&nbsp;&nbsp;&nbsp;"Do prvih dana sledeće sedmice... ako me ne pozovu da se vratim u Kembridž. Kada završimo ovaj posao imaćemo malo vremena za ptice. Bejker mi je rekao da potražim neke odista retke vrste koje ovamo dolaze u ovo doba godine. Naročito purpurnog gnjurca."
<BR>&nbsp;&nbsp;&nbsp;&nbsp;&nbsp;Namestivši kapu, sedokosi muškarac popi ostatak kafe jednim, žurnim gutljajem.
<BR>&nbsp;&nbsp;&nbsp;&nbsp;&nbsp;"Moraćete da pređete par milja u suprotnom pravcu, od obale prema reci, ako želite da vidite gnjurce. Biće mi drago da Vam pokažem gde ih ima. Možda kasnije, ove nedelje? Pa, hvala za kafu. Biće bolje da krenem. Ima izgleda da se ova oluja još više pojača pre no što se vreme smiri."
<BR>&nbsp;&nbsp;&nbsp;&nbsp;&nbsp;Čim je sedokosi muškarac otišao, Isak Njutn je ponovo zamandalio vrata kolibe. Zatim je krenuo da po celoj kući zatvara kapke na prozorima, govoreći:
<BR>&nbsp;&nbsp;&nbsp;&nbsp;&nbsp;"Momak je potpuno u pravu. Ova će se oluja, izgleda, još pogoršati pre no što se smiri. Hauard Bejker je rekao da negde ima knjigu o pticama. Da li bi mogla da je pronađeš."
<BR>&nbsp;&nbsp;&nbsp;&nbsp;&nbsp;Frensis Margaret je uspela da otkrije Bejkerovu knjigu o pticama do trenutka kada je Isak Njutn zatvorio sve kapke.
<BR>&nbsp;&nbsp;&nbsp;&nbsp;&nbsp;"Ove su knjige", reče ona pokazujući na mali sanduk s knjigama, "strašno memljive. Čekaj da pogledam indeks." Prelazeći prstom duž indeksa, ona nastavi: "Gnjurci, kapuljaši; gnjurci, crvenoprsi; ali nema purpurnih gnjuraca. A ti si rekao purpurni gnjurci, zar ne?"
<BR>&nbsp;&nbsp;&nbsp;&nbsp;&nbsp;"Jesam. Setio sam se da mi je Bejker rekao da potražim purpurne žalare, pa sam stvari malo izmešao."
<BR>&nbsp;&nbsp;&nbsp;&nbsp;&nbsp;"Znači, momak je bio lažni ljubitelj ptica. Šta sada, šefe? Zarobljeni smo u kolibi na kojoj su vrata zamandaljena a prozori obezbeđeni kapcima. Ali zarobljeni."
<BR>&nbsp;&nbsp;&nbsp;&nbsp;&nbsp;"Na kraju uske doline, a ispred ničeg - osim mora", priznade Isak Njutn. "A kako bi bilo da obavestimo našeg prijatelja koji je..."
<BR>&nbsp;&nbsp;&nbsp;&nbsp;&nbsp;"...tražio potopljeni kačar. Rekao si da zaslužuju da uspeju, zar ne?"
<BR>&nbsp;&nbsp;&nbsp;&nbsp;&nbsp;"Bila je to greška, priznajem."
<BR>&nbsp;&nbsp;&nbsp;&nbsp;&nbsp;"Ali ova udaljena koliba, razume se, nema telefon."
<BR>&nbsp;&nbsp;&nbsp;&nbsp;&nbsp;"A što se toga tiče nisi u pravu, mlada Frensis Margaret."
<BR>&nbsp;&nbsp;&nbsp;&nbsp;&nbsp;Isak Njutn stade da pretražuje kutije koje je Skrudži smestio u kola i konačno se pojavi sa nekim delom elektronske opreme.
<BR>&nbsp;&nbsp;&nbsp;&nbsp;&nbsp;"Predajnik. Možemo pozvati policiju kad god hoćemo. A radi i na baterije. Tako, čak a kada bi presekli struju..."
<BR>&nbsp;&nbsp;&nbsp;&nbsp;&nbsp;Frensis Margaret nije sačekala da završi rečenicu, već je, ne mogavši da se savlada, obavila ruke Isaku Njutnu oko vrata. Pošto ga je poljubila, udaljila se za jedan korak i zagledala mu se u lice osmehnuvši se svojim najboljim osmehom koji je govorio: 'Da li je neko za tenis', a zatim reče:
<BR>&nbsp;&nbsp;&nbsp;&nbsp;&nbsp;"Zar ti nisi najpametniji čovek na svetu?"
<BR>&nbsp;&nbsp;&nbsp;&nbsp;&nbsp;"Zadivljujuće, zar ne?" isceri se Isak Njutn umesto odgovora. "Znaš, kada smo otkačili radio-far na kolima shvatio sam da bismo mogli izgubiti vezu s našim prijateljima. Pomislio sam da bi nam dobro došla neka zamena."
<BR>&nbsp;&nbsp;&nbsp;&nbsp;&nbsp;"Ako su nas pratili tvoji prijatelji, zašto si ga onda otkačio?"
<BR>&nbsp;&nbsp;&nbsp;&nbsp;&nbsp;"Zato što ne volim da me iko prati. Čak ni prijatelji."
<BR>&nbsp;&nbsp;&nbsp;&nbsp;&nbsp;"Pa, šta ćemo sada?"
<BR>&nbsp;&nbsp;&nbsp;&nbsp;&nbsp;"Niko neće ništa preduzeti dok traje oluja. Stoga ćemo se vratiti onome što smo maločas prekinuli."
<BR>&nbsp;&nbsp;&nbsp;&nbsp;&nbsp;I zaista, oluja je besnela svom snagom. Strašan vetar udarao je u kolibu, zbog čega su stalno kloparali kapci kroz koje su mogli da čuju kako kiša, nošena silovitim naletima vetra, udara o okna.
<BR>&nbsp;&nbsp;&nbsp;&nbsp;&nbsp;"Šta si pronašao pre no što su nas prekinuli?" upita Frensis Margaret.
<BR>&nbsp;&nbsp;&nbsp;&nbsp;&nbsp;"Pa, izgleda da su naši proračuni tačni, tako da možemo preći na upoređivanje naše krive u obliku slova U s onom koja potiče od komete." Isak Njutn dade devojci nekoliko listova papira, dodavši. "Napravio sam osnovu programa za izdvajanje jedinica i podešavanje razmere."
<BR>&nbsp;&nbsp;&nbsp;&nbsp;&nbsp;Dva sata kasnije, sa svog mesta za konzolom kompjutera, Frensis Margaret upitno pogleda prema Isaku Njutnu koji upravo beše raspalio vatru. Ona nabora nos i reče:
<BR>&nbsp;&nbsp;&nbsp;&nbsp;&nbsp;"Srećom, to je paslednja buba u tvom programu, šefe. Hajde da je pustimo."
<BR>&nbsp;&nbsp;&nbsp;&nbsp;&nbsp;Ona pritisnu dugme za puštanje kompjutera u pogon i stade da posmatra ekran. Zatim zadovoljna - pošto je kompjuter nastavio da radi - Frensis Margaret odstupi od stola i zasuka rukave džempera.
<BR>&nbsp;&nbsp;&nbsp;&nbsp;&nbsp;"Ovog puta je konačno proradio. Sada mu neće biti potrebno mnogo vremena."
<BR>&nbsp;&nbsp;&nbsp;&nbsp;&nbsp;Štampač poče da otkucava. Pasmatrali su kako se pojavljuju brojevi; Frensis Margaret je stajala bliže tako da je mogla da upoređuje njihove izračunate (T, Y) parove s kametinim parovima (X, Y).
<BR>&nbsp;&nbsp;&nbsp;&nbsp;&nbsp;"Bože, istovetni su. Naši brojevi i brojevi komete. Do ovog trenutka, čini mi se, nisam odista verovala. Ali oni su potpuno isti", prošaputa Frensis Margaret. Kada je štampač završio s izbacivanjem brojeva, ona otcepi nekoliko listova i pruži ih Isaku Njutnu.
<BR>&nbsp;&nbsp;&nbsp;&nbsp;&nbsp;Isak Njutn ispruži ruku da dohvati listove, ali pred njim nije stajala Frensis Margaret dajući mu ih. Bio je to neki veoma visok predmet, koji je sijao svetlo narandžastom bojom, sa grotesknim licem nalik na masku grčke tragedije. Gotovo istog časa slika je iščezla i on je ponovo mogao da vidi Frensis Margaret, ali pre toga je osetio oštar udar toplote koja žeže. Lice Frensis Margaret bilo je iskrivljeno od straha.
<BR>&nbsp;&nbsp;&nbsp;&nbsp;&nbsp;"Ponovo sam je videla. Ovog puta si to bio ti", povika ona.
<BR>&nbsp;&nbsp;&nbsp;&nbsp;&nbsp;Za iznenadnim udarom toplote sledila je ledena hladnoća. Oboje su već žestoko drhtali kad su stigli do spavaće sobe na spratu. Izuvši cipele preko sebe su navukli ćebad i čvrsto se privili jedno uz drugo dok je napolju besnela neviđena oluja. Ogromne količine vode zapljuskivale su spoljašnje prozore i slivale se niz krov kolibe, kao da su se morski talasi izdigli i sručili na njega.
<BR>
<BR>&nbsp;&nbsp;&nbsp;&nbsp;&nbsp;Jedan čas kasnije, sedokosi čovek u postavljenoj žućkastoj jakni, koji je još nosio vunenu kapicu sa velikom kićankom, davezao se u obližnje selo Blejkeni. Zaustavio je kola pored javne telefonske govornice u predgrađu sela. Neki posmatrač mogao je pogledom da prati kako se taj čovek s vunenom kapom i velikom kićankom, ta nejasna prilika pod mutnim uličnim osvetljenjem, kreće od kola do telefonske kabine. Posmatrač ne bi primetio izraz zadovoljstva na čovekovom licu dok je okretao brojčanik. Ali posmatrač, ako se takav našao u napuštenoj seoskoj ulici, nije mogao da propusti svetli sjaj koji je iznenada obavio čoveka, telefonsku kabinu i sve ostalo, tako da je telefonska kabina poprimila oblik neke ogromne narandžaste prikaze. U stvari, bila su dva posmatrača, ne u samoj seoskoj ulici već četvrt milje dalje - sedeli su u policijskim kolima. Jedan od njih bio je isti onaj policajac koji je prethodnog dana zaustavio kola Isaka Njutna.
<BR>&nbsp;&nbsp;&nbsp;&nbsp;&nbsp;"Pitam se šta je to moglo biti?" reče on svom drugu policajcu.
<BR>&nbsp;&nbsp;&nbsp;&nbsp;&nbsp;"Bolje da pođemo i pogledamo", odvrati njegov drugar praktičnim predlogom.
<BR>&nbsp;&nbsp;&nbsp;&nbsp;&nbsp;Policijska kola krenuše lagano kroz selo prema predgrađu. Pošto su prošli pored telefonske kabine, ponovo osvetljene mutnom uličnom svetlošću, prvi policajac promrmlja:
<BR>&nbsp;&nbsp;&nbsp;&nbsp;&nbsp;"Ima nečeg čudnog tamo pazadi. U vezi s telefonskom govornicom."
<BR>&nbsp;&nbsp;&nbsp;&nbsp;&nbsp;"Onda bolje da se vratimo i pogledamo", predloži njegov drug u istom praktičnom duhu kao i ranije.
<BR>&nbsp;&nbsp;&nbsp;&nbsp;&nbsp;Policajci se zajedno približiše telefonskoj govornici. Unutra se videla neka tamna prilika koja je bila uspravljena pod nenormalnim uglom. Jedan od policajaca otvori vrata govornice usled čega se tamna prilika nekontrolisano okrenu. Vunena kapa s velikom kićankom bila je čitava i počivala je na onom što je nekada predstavljalo glavu. I jakna je bila čitava, ali lice sedokosog čoveka sa dogledom bilo je potpuno neprepoznatljivo. Imalo je tamno smeđu boju i bilo ugljenisano poput novina koje su stajale suviše blizu vatre.
</P></TD></TR></TABLE>
<P class="next">
<A HREF=p27.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
