<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>10.
<P>&nbsp;&nbsp;&nbsp;&nbsp;&nbsp;"Kada je pritisak opao?" upita Najdžel kroz mikrofon na svom okovratniku. Nekoliko trenutaka pre toga Nika je ponovo uspostavila vezu.
<BR>&nbsp;&nbsp;&nbsp;&nbsp;&nbsp;"Otprilike pre četrdeset minuta. Dobili su upozorenje od inženjerijskog odeljenja da se plastika probušila dok su uvodili instalacije u hodniku iznad ovog. Ostalo je dovoljno vremena da se provučem do izlaza, uzmem nekoliko boca s vazduhom i dovučem ih ovamo. Ovde ispod konzole postoji jedno mesto za slučaj opasnosti izazvane naglim promenama pritiska ali neko je zaboravio da ga opremi bocama."
<BR>&nbsp;&nbsp;&nbsp;&nbsp;&nbsp;"Da li se sada nalaziš na tom mestu?"
<BR>&nbsp;&nbsp;&nbsp;&nbsp;&nbsp;"Ne. Otkrili su pukotinu. Pritisak se postepeno normalizuje."
<BR>&nbsp;&nbsp;&nbsp;&nbsp;&nbsp;Najdžel zavrte glavom i tek tada postade svestan da ona nije mogla da vidi taj gest. "Merde de jour. Imam loše vesti u vezi s nekima od naših uskladištenih podataka. Materijal koji smo nekoliko dana odlagali za čuvanje, dakle ono što smo dostavljali Alfonzusu da bi on to preneo Zemlji, nestao je."
<BR>&nbsp;&nbsp;&nbsp;&nbsp;&nbsp;"Šta?"
<BR>&nbsp;&nbsp;&nbsp;&nbsp;&nbsp;"Dok si ti bila isključena, ljubazno su me pozvali iz Komunikacija. Čini se da su načinili neku grešku u programiranju. Pod-rutina koja prenosi uskladištene trake s podacima Alfonzusu, nije bila u redu. Upropastila je sve pre samog čina prenošenja. Alfonzus se pitao zbog čega dobija duge transmisije bez ikakvog signala."
<BR>&nbsp;&nbsp;&nbsp;&nbsp;&nbsp;"Pa, to je besmisleno. Sve što je poteklo iz Položaja sedam izgubljeno je?"
<BR>&nbsp;&nbsp;&nbsp;&nbsp;&nbsp;"Nije sve, već samo ono naše. Svaki tim ima svoj broj fajla, a samo se s našim nešto dogodilo. Izgubili smo prilično materijala, ali ne baš sve."
<BR>&nbsp;&nbsp;&nbsp;&nbsp;&nbsp;Bilo je to prvi put da je Najdžel čuo Niku istinski rasrđenu. "Kada završvm ovu smenu hoću da posetim Valieru."
<BR>&nbsp;&nbsp;&nbsp;&nbsp;&nbsp;"Slažem se. Koliko sam do sada mogao da utvrdim, izgubili smo slike onog što liči na lanac molekula i bezmalo sve od onog što smo prikupili juče. Ali, slušaj, to možemo da popravimo. Vratimo se sada na fotografiju koju si otkrila neposredno pre no što je inženjerija uputila upozorenje."
<BR>&nbsp;&nbsp;&nbsp;&nbsp;&nbsp;Najdžel je prionuo na proučavanje slike koja se pojavila na njegovom ekranu. Tuđinska fotografija prikazivala je tle mutne, tamnomrke boje, s okeanom crnim kao zift. Ružičasti oblaci jezdili su iznad tla, a oko planinskih vrhova hvatala se nekakva neobična izmaglica. Jedna, nešto svetlija Linija na obali, ukazivala je na prisustvo velikih talasa koji su se razbijali o plaže. Bilo je tragova plićaka i dubokih koralnih sprudova.
<BR>&nbsp;&nbsp;&nbsp;&nbsp;&nbsp;"Koje je to područje na Zemlji?" promrmlja Nika.
<BR>&nbsp;&nbsp;&nbsp;&nbsp;&nbsp;"Teško je reći. Podseća me na neke karte koje sam video, ali ne mogu da se setim koje. Pohraniću to u skladište namenjeno Alfonzusu. Možda su oni u stanju da pronađu ovovremeni snimak istog mesta."
<BR>&nbsp;&nbsp;&nbsp;&nbsp;&nbsp;Sledećih nekoliko sekvenci nije donelo ništa. Usledile su skupine uskovitlanih tačaka, a zatim jedan obrazac koji se nije menjao. "Zadrži ovo", reče Najdžel. Siguran sam da je to jedna trodimenzionalna rešetka. Pogledaj, male lopte su različite veličine i boje.
<BR>&nbsp;&nbsp;&nbsp;&nbsp;&nbsp;"To bi mogao biti model molekularnog lanca", reče Nika. "Ili je možda u pitanju slika neke prave stvari."
<BR>&nbsp;&nbsp;&nbsp;&nbsp;&nbsp;"Tačno. To ću, takođe, pohraniti. Reći ću Komunikacijama da ništa ne prenose, sve dok ne dobijem priliku da pregledam njihove programe. Nećemo valjda dopustiti da i ovo izgubimo."
<BR>&nbsp;&nbsp;&nbsp;&nbsp;&nbsp;"Pričekaj trenutak. Inženjerija zove", upade mu Nika u reč.
<BR>&nbsp;&nbsp;&nbsp;&nbsp;&nbsp;Najdžel je čekao, dobujući prstima po konzoli. Nadao se da poruka koju je poslao nije prekinuta. Bile su mu potrebne informacije i fotografije koje je Kardenski mogao da pribavi.
<BR>&nbsp;&nbsp;&nbsp;&nbsp;&nbsp;"Pojavila se još jedna prokleta pukotina", iznenada se oglasi Nika preko mikrofona. "Inženjerija mi je zapretila da će doći ovamo i izvući me napolje - volela bih da vidim kako bi to izveli ukoliko sama ne izađem. Imam dovoljno vazduha u bocama ali... Oh nešto mi je baš sada pucnulo u ušima."
<BR>&nbsp;&nbsp;&nbsp;&nbsp;&nbsp;Najdžel je ljutito tresnuo svoju pisaljku. "Nije važno. Dođi ovamo. Ti i ja ćemo otići da porazgovaramo sa Valieram."
<BR>
<BR>&nbsp;&nbsp;&nbsp;&nbsp;&nbsp;"To što ste učinili bilo je neverovatno glupo", zaključio je Najdžel. Netremice je gledao Valieru u oči. "Ukoliko je tuđinski kompjuter iz nekog razloga uništio slike kada smo ih iščitavali na ekranu, tada je taj materijal izgubljen. Zauvek."
<BR>&nbsp;&nbsp;&nbsp;&nbsp;&nbsp;Valiera je skupio prste u kupu. Malo je nagnuo stolicu unutra osvrćući se na Niku i Sandžisa. "Slažem se da je situacija nepodnošljiva. Neki delovi našeg hardvera nisu funkcionisali kako treba. Mislim da tome ponajviše kumuje činjenica što ovde zapravo ništa nije u redu. Ne zaboravite, međutim, da je uspostavljanje Položaja sedam još u toku i da su stoga greške neminovne. Ovde prisutni Viktor dao se na pregledanje kompletne mreže komunikacija i ja od njega uskoro očekujem konkretne preporuke." Valiera uputi Sandžisu značajan pogled.
<BR>&nbsp;&nbsp;&nbsp;&nbsp;&nbsp;"Da. Očekujem da ću ubrzo dovesti stvari u red", reče Sandžis.
<BR>&nbsp;&nbsp;&nbsp;&nbsp;&nbsp;"Mislim da ovo ne bi trebalo shvatati tako olako", reče nestrpljivo Nika. "Moguće je da smo iz olupinine kompjuterske banke nepovratno izgubili neke nezamenjive podatke."
<BR>&nbsp;&nbsp;&nbsp;&nbsp;&nbsp;"A meni se čini da gospodin Sandžis to ne bi smatrao prevelikim gubitkom, nije li tako?" umeša se Najdžel s ironičnim osmehom na usnama. "Tim broj jedan ionako nije ostvario veliki napredak u svom istraživačkom radu."
<BR>&nbsp;&nbsp;&nbsp;&nbsp;&nbsp;Sandžis se naroguši. "Radili smo jednako predano kao i vi. Ne vidim nikakav razlog..."
<BR>&nbsp;&nbsp;&nbsp;&nbsp;&nbsp;"Ne, nije reč o tome", reče Valiera. "Istina, Tim broj jedan se još uhodava ali ti, Najdžele, moraš shvatiti da je njihov posao znatno teži. Oni izgrađuju inventar koristeći se tuđinskim pismom. Sve dok ne provale šifru i ne utvrde značenje tog pisma neće dobiti bilo kakav opipljiv rezultat."
<BR>&nbsp;&nbsp;&nbsp;&nbsp;&nbsp;"Zbog čega se onda ne manu pisma i ne pokušaju da objasne stvari uz pomoć slika?" upita Nika blago. "To je staza koju mi sledimo i čini se da je dobra."
<BR>&nbsp;&nbsp;&nbsp;&nbsp;&nbsp;"Pa dobro šta ste to vi otkrili?" Valiera je nehotice suzio očne kapke iščekujući odgovor s novom pozornošću.
<BR>&nbsp;&nbsp;&nbsp;&nbsp;&nbsp;Nekoliko dugih trenutaka u prostoriji se čulo samo slabašno cviljenje ventilatora za obnavljanje vazduha. "Neke stvarčice koje liče na modele molekularnih lanaca, fotagrafije Zemlje iz orbite, jednu sliku nekog očigledno primitivnog primata", reče Najdžel tihim glasom. "Još nekoliko drugih stvari, kao i onog velikog pacova, dakako."
<BR>&nbsp;&nbsp;&nbsp;&nbsp;&nbsp;"Najveći deo toga što pominjete, video sam u izvodima", reče Sandžis. "Sklon sam da osporim vaše tumačenje tih stvari, ali to bi, naravno, bilo gubljenje vremena."
<BR>&nbsp;&nbsp;&nbsp;&nbsp;&nbsp;"Upravo tako", reče Najdžel. "Nika i ja nastojimo da otkrijemo onoliko koliko je to moguće, te smo stoga spremni da iznesemo neke ideje o tome na koji način kampjuter funkcioniše i šta se može očekivati od njega. Biće zanimljivo čuti šta će stručnjaci reći, o onom pacovu pasebno."
<BR>&nbsp;&nbsp;&nbsp;&nbsp;&nbsp;"Pa", reče Valiera neodređenim tonom, "biće potrebno neko vreme da se to uradi."
<BR>&nbsp;&nbsp;&nbsp;&nbsp;&nbsp;"Šta ste time hteli da kažete?" upita Nika.
<BR>&nbsp;&nbsp;&nbsp;&nbsp;&nbsp;Valiera zastade. Najdžel ga je napeto posmatrao. Imao je već prilike da vidi ovu vrstu administrativca. Valiera je, nema sumnje, nekada bio izvrstan pilot, ali je negde uz put stekao birokratsku naviku da odmerava mogući uticaj svakog stava pre no ga izgovori. Bilo je neke proračunatosti u ovom čoveku.
<BR>&nbsp;&nbsp;&nbsp;&nbsp;&nbsp;"Nacnonalna naučna fondacija odlučila je da ne objavi nijednu od slika koje otkrijete na tuđinskoj konzoli. Smatra se da bi to u ovakva vremena moglo da ima neželjen efekat."
<BR>&nbsp;&nbsp;&nbsp;&nbsp;&nbsp;"Do đavola! Kako to neželjen?" reče Nika oštro.
<BR>&nbsp;&nbsp;&nbsp;&nbsp;&nbsp;"Želimo ozbiljno naučno istraživanje svega onoga što dolazi iz Paložaja sedam. Objavljivanje informacija sada bi samo zagušilo NNF i prenapregnulo ionako tanušan budžet", reče Valiera bespomoćno raširivši ruke.
<BR>&nbsp;&nbsp;&nbsp;&nbsp;&nbsp;"Potpuno se slažem", reče Sandžis. "Mnogim ljudima bi se fotografije poput one koja prikazuje golemog glodara učinile krajnje nepriličnim. Naša je dužnost da obezbedimo da se fotografije objave tek kada se budu mogle razumeti na ispravan način. Prvi biskup je naglasio to u više prilika."
<BR>&nbsp;&nbsp;&nbsp;&nbsp;&nbsp;"Ah, a ja sam siguran da je Prvi biskup autoritet u pitanjima kulturnog šoka i egzobiologije", Najdžel uzdiže jednu obrvu okrenuvši se prema Sandžisu.
<BR>&nbsp;&nbsp;&nbsp;&nbsp;&nbsp;"Prvi biskup je bio prisutan kada je Novo otkrovenje predstavljeno svetu", reče Sandžis ozbiljnim glasom. "On poseduje veliko i postojano znanje o ljudskim načinima i najboljem putu za čovečanstvo. Čini mi se da biste čak i vi mogli to da shvatite."
<BR>&nbsp;&nbsp;&nbsp;&nbsp;&nbsp;"Najdžele, siguran sam da znaš da Novi sinovi nemaju ništa protiv postojanja vanzemaljskog života", reče Valiera diplomatski. "Novo otkrovenje je, konačno, proizašlo iz otkrića života na Jupiteru. Prvi biskup je jednostavno istakao da je čovek na poseban način vezan za ovu planetu, te će mu stoga vanzemaljske stvari izgledati potpuno strano, čak i zastrašujuće."
<BR>&nbsp;&nbsp;&nbsp;&nbsp;&nbsp;"Da li ovo znači da vi delite mišljenje Novih sinova?" upita Nika.
<BR>&nbsp;&nbsp;&nbsp;&nbsp;&nbsp;"Ne, naravno da ne", reče Valiara hitro. "Ja samo mislim da mi je obaveza da se postavim između ova dva suprotstavljena gledišta."
<BR>&nbsp;&nbsp;&nbsp;&nbsp;&nbsp;"Ona su zaista suprotstavljena", reče Najdžel. "Ja ne mislim da vanzemaljski život mora da bude tako krvavo zastrašujući. Takođe, ne mislim da se naše ograničeno znanje o tome kako smo se razvili podudara s dogmom prvog biskupa."
<BR>&nbsp;&nbsp;&nbsp;&nbsp;&nbsp;"Šta ste time hteli da kažete?" upita Sandžis oštro.
<BR>&nbsp;&nbsp;&nbsp;&nbsp;&nbsp;"Nije važno. Naprosto, shvatam da treba da se trudimo da nam svest ostane otvorena. Objavljivanje svih podataka koje smo otkrili u kompjuteru od suštinskog je značaja. Patrebni su nam najbolji umovi koji bi radili na ovom problemu, a ne samo komitet NNF-a."
<BR>&nbsp;&nbsp;&nbsp;&nbsp;&nbsp;"Ipak", reče Valiera blago, "Kongres i NNF su zauzeli određene stavove i mi moramo da ih sledimo."
<BR>&nbsp;&nbsp;&nbsp;&nbsp;&nbsp;Najdžel se zavalio u stolici i počeo da dobuje prstima po kolenu.
<BR>&nbsp;&nbsp;&nbsp;&nbsp;&nbsp;Nika je izmenila poglede s njim, a zatim se okrenula prema Valieri. "Ostavimo to pitanje za sada po strani. Dolazeći ovamo Najdžel i ja smo se složili da nam je neophodna zasebna veza s Alfonzusom, kako bismo obezbedili da još jednom ne dođe do gubljenja kompjuterskog fajla."
<BR>&nbsp;&nbsp;&nbsp;&nbsp;&nbsp;"To mi zvuči kao razborit predlog", reče Valiera. Neke od bara napetosti nestadoše s njegovog lica.
<BR>&nbsp;&nbsp;&nbsp;&nbsp;&nbsp;"Uvođenje zasebne transmsione veze u blizini same konzole neće zahtevati mnogo truda i vremena", reče Nika. Uzela je jedan blok hartije i skicirala shemu elektronskog kola. "Želim da postavim inventar kompjuterskog fajla unutar samog broda, tako da imamo zaseban inventar pristupačan svakom ko se u bilo koje vreme nađe kod konzale. Na taj način, čak i ako se nešto slučajno pokvari u Kamunikacijama, postajaće još jedna kopija koja se može dostaviti Alfonzusu za trajno uskladištenje."
<BR>&nbsp;&nbsp;&nbsp;&nbsp;&nbsp;"To miriše na puno posla i troškova..." započe Sandžis.
<BR>&nbsp;&nbsp;&nbsp;&nbsp;&nbsp;"Do đavola s troškovima!" odjednom reče Najdžel povišenim tonom. "Ovde se ne bavimo šusterajem. Onaj brod je star najmanje pola miliona godina. Još je naoružan i od njega možemo da naučimo više za nekoliko godina nego što čovečanstvo može da sazna za jedan vek. Neću da dopustim..."
<BR>&nbsp;&nbsp;&nbsp;&nbsp;&nbsp;"Mislim da je vaš predlog valjan", upade Valiera. "Naložiću Inženjeriji da vam pruži svaku pomoć u tom pravcu."
<BR>&nbsp;&nbsp;&nbsp;&nbsp;&nbsp;"Hoću zasebnu vezu sa Alfonzusom", reče Nika. "Potpuno odvojen podsistem."
<BR>&nbsp;&nbsp;&nbsp;&nbsp;&nbsp;"Pobrinuću se da to smesta dobijete. Imamo dovoljno rezervne opreme. A sada..." Valiera baci pagled na svoj ručni časovnnk... "Čini mi se da je kucnuo čas da se Novi sinovi povuku u osamu i prepuste se meditaciji, gospodine Sandžis."
<BR>&nbsp;&nbsp;&nbsp;&nbsp;&nbsp;"Odvajate vreme za to?" upita Najdžel sa nevericom. "Čak i ovde?"
<BR>&nbsp;&nbsp;&nbsp;&nbsp;&nbsp;"Prinuđeni smo da pravimo kompromise sa svim stvarima, Najdžele", reče Valiera osmehujući se.
<BR>&nbsp;&nbsp;&nbsp;&nbsp;&nbsp;Najdžel napravi grimasu, ustade i napusti sobu. Vrata tresnuše za njim s prolamajućim odjekom.
</P></TD></TR></TABLE>
<P class="next">
<A HREF=p46.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
