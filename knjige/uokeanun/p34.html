<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>4.
<P>&nbsp;&nbsp;&nbsp;&nbsp;&nbsp;Gospodin Ičino je odložio kesu s ručkom i legao na travu, koja je ovde rasla u bokorima. Podmetnuo je ruke pod glavu i zagledao se u baldahin koji je tvorilo ogromno biberovo drvo čije je lišće blago šumelo na tihom podnevnom vetru. Žute mrlje sunčeve svetlosti skakale su i poigravale, šarajući mu lice. Gospodin Ičino je osećao unutrašnji spokoj - posledica odluke koju je doneo i koja je već bila iza njega. Naslućivao je da je Najdželov telefonski poziv iz Hjustona imao za cilj da ga spreči u dostizanju te konačne tačke, i odvrati ga od odlaska u penziju. Ali, ako je to bilo posredi, onda je Najdžel zakasnio. Pismo gospodina Ičina sada se već probijalo odgovarajućim kanalima, i u roku od masec dana on će biti oslabođen preispoljne napetosti koju je osećao radeći ovaj posao. Moći će tada unekoliko lagodnije da proživi godine koje su mu preostale. Koliko je to godina tačno moglo da bude beše pitanje od nevelikog značaja, premda učestalost slučajeva oboljenja od zagađenosti nije ništa dobro obećavala. On nikada nije pušio, vodio je računa o ishrani, tako da...
<BR>&nbsp;&nbsp;&nbsp;&nbsp;&nbsp;"Žao mi je što kasnim", dopro je Najdželov glas odozgo.
<BR>&nbsp;&nbsp;&nbsp;&nbsp;&nbsp;Gospodin Ičino lenjo žmirnu i odagna misli. Klimnuo je glavom. Najdžel sede pored njega.
<BR>&nbsp;&nbsp;&nbsp;&nbsp;&nbsp;"Treba đavolski mnogo vremena da bi se došlo ovamo od aerodrama."
<BR>&nbsp;&nbsp;&nbsp;&nbsp;&nbsp;"Shvatam."
<BR>&nbsp;&nbsp;&nbsp;&nbsp;&nbsp;"Prezalogajio sam nešto uz put", reče Najdžel pokazujući glavom na Ičinovu papirnatu kesu. "Hajde ti, jedi."
<BR>&nbsp;&nbsp;&nbsp;&nbsp;&nbsp;Ičino se pridiže u sedeći položaj i pažljivo razmota hartiju sa sendvičem i povrćem. "To znači da nisi ni imao nameru da ručaš ovde."
<BR>&nbsp;&nbsp;&nbsp;&nbsp;&nbsp;"Ne", Najdžel mu uputi pogled sa izrazom snebivanja. "Kada sam te nazvao, morao sam imati neki razlog da te zvučam iz LMP-a. Nisam želeo da me neko prisluškuje ili da se pita o čemu to nas dvojica razgovaramo."
<BR>&nbsp;&nbsp;&nbsp;&nbsp;&nbsp;"A o čemu je reč?"
<BR>&nbsp;&nbsp;&nbsp;&nbsp;&nbsp;"Pa, kao prvo, tvoje predviđanje se nije ispunilo."
<BR>&nbsp;&nbsp;&nbsp;&nbsp;&nbsp;"Kako?"
<BR>&nbsp;&nbsp;&nbsp;&nbsp;&nbsp;"Nasa namerava da zadrži operacije u oblasti Mora Marginis u tajnosti koliko god je to moguće. Upotrebiće polovnjake kao što sam ja - primorana je na to. Nema toliko mnogo mladih tipova koji su obučeni za različite stvari."
<BR>&nbsp;&nbsp;&nbsp;&nbsp;&nbsp;"Cilindrični gradovi su previše specijalizovani?"
<BR>&nbsp;&nbsp;&nbsp;&nbsp;&nbsp;"Tako Nasa kaže."
<BR>&nbsp;&nbsp;&nbsp;&nbsp;&nbsp;"To zvuči kao slab argument."
<BR>&nbsp;&nbsp;&nbsp;&nbsp;&nbsp;"Te stvari nisu neizostavno logične. Posredi je politika."
<BR>&nbsp;&nbsp;&nbsp;&nbsp;&nbsp;"Stara garda."
<BR>&nbsp;&nbsp;&nbsp;&nbsp;&nbsp;"Kojoj, hvala bogu, i ja pripadam."
<BR>&nbsp;&nbsp;&nbsp;&nbsp;&nbsp;"Jesi li bio uspešan?"
<BR>&nbsp;&nbsp;&nbsp;&nbsp;&nbsp;"Jesam", Najdžel se osmehnu zadovoljno. "Imam dosta petljancije sa kompjuterizavanjem interfejsa i sličnog sranja."
<BR>&nbsp;&nbsp;&nbsp;&nbsp;&nbsp;"Ta materija ti je dobro znana."
<BR>&nbsp;&nbsp;&nbsp;&nbsp;&nbsp;"Ne i dovoljno, prema mišljenju stručnjaka."
<BR>&nbsp;&nbsp;&nbsp;&nbsp;&nbsp;"Stručnjaci bi hteli da sami pođu gore", promrmlja gaspodin Ičino jedva čujno.
<BR>&nbsp;&nbsp;&nbsp;&nbsp;&nbsp;"Tako je. Video sam da se tamo odvija pravo gušanje. Morao sam da budem obazriv, da se ne okliznem na krv."
<BR>&nbsp;&nbsp;&nbsp;&nbsp;&nbsp;"Pa ipak, preživeo si."
<BR>&nbsp;&nbsp;&nbsp;&nbsp;&nbsp;"Naplatio sam puno starih dugovanja."
<BR>&nbsp;&nbsp;&nbsp;&nbsp;&nbsp;"Zaveštanje gospodina Eversa." Najdžel se lukavo isceri.
<BR>&nbsp;&nbsp;&nbsp;&nbsp;&nbsp;"Nikada ti nisam iskreno dao za pravo zbog onoga", reče gospodin Ičino obazrivo.
<BR>&nbsp;&nbsp;&nbsp;&nbsp;&nbsp;"Ni ne dičim se time." U Najdželov glas se uvukao kolebljiv predostrožan ton.
<BR>&nbsp;&nbsp;&nbsp;&nbsp;&nbsp;"Svi smo posredno sudelovali u zaveri, s ciljem da se prikrije istina."
<BR>&nbsp;&nbsp;&nbsp;&nbsp;&nbsp;"Znam." Najdžel klimnu glavom s osećanjem nelagodnosti. "Ali to je bilo neophodno."
<BR>&nbsp;&nbsp;&nbsp;&nbsp;&nbsp;"Da bi se zaštitila Nasa."
<BR>&nbsp;&nbsp;&nbsp;&nbsp;&nbsp;"To je bio cilj iz prvog plana. No mene je zanimao cilj iz drugog plana - da se Nasa sačuva od napada ljudi sa strane, tako da joj ruke ostanu slobodne i dobije veći budžet. Novac za istraživanje Meseca."
<BR>&nbsp;&nbsp;&nbsp;&nbsp;&nbsp;"I pokazalo se da je tvoj stav bio ispravan."
<BR>&nbsp;&nbsp;&nbsp;&nbsp;&nbsp;"Pa..." Najdžel slegnu ramenima. "Veliki broj ljudi je zastupao isto mišljenje. Posebno kada je utvrđeno da je ona olupina bila čist nesrećan slučaj."
<BR>&nbsp;&nbsp;&nbsp;&nbsp;&nbsp;"Da Mesečev budžet nije povećan, devojka ne bi letela onuda."
<BR>&nbsp;&nbsp;&nbsp;&nbsp;&nbsp;"Da, krasan silogizam, zar ne? Logično dozla boga." Najdžel se nasmeja sa usiljenom veselošću.
<BR>&nbsp;&nbsp;&nbsp;&nbsp;&nbsp;"Nisi baš ubeđen u to."
<BR>&nbsp;&nbsp;&nbsp;&nbsp;&nbsp;"Ne."
<BR>&nbsp;&nbsp;&nbsp;&nbsp;&nbsp;"Dobro je upalilo."
<BR>&nbsp;&nbsp;&nbsp;&nbsp;&nbsp;"Ne volim laži. Ono je bilo ovako, ono je onako. I nikad ne možeš biti siguran - to je nevolja. Mi mislimo da bi političari, javnost, Novi sinovi i bog zna ko još, mi mislimo da bi oni bili užasnuti kada bi saznali da je Evers ispalio bombe na Snarka i oterao ga. Uprapastio nam je priliku. Do đavola, moglo je da se pokaže da je rizikovao rat. A jaka reakcija na to mogla je da opustoši Nasu tako da nikada ne bsmo došli u priliku da istražimo olupinu na Marginisu. Ali mi nismo znali da će se to dogoditi."
<BR>&nbsp;&nbsp;&nbsp;&nbsp;&nbsp;"Nikada se ne zna."
<BR>&nbsp;&nbsp;&nbsp;&nbsp;&nbsp;"Tačno, tačno." Najdžel je petljao rukama, pomerao noge, tražio udobniji položaj i sumorno zurio prema grozdovima ljudi koji su ručali u parku. Gospodin Ičino je osetio u ovom čoveku nekakvu neuravnotežnu napetost; znao je da Najdžel ima još nešto da kaže. Pokazao je prstom prema zapadnom horizontu. "Pogledaj."
<BR>&nbsp;&nbsp;&nbsp;&nbsp;&nbsp;Podnevna razonoda. Strelovita lepršava letelica započinjala je skulpturu od oblaka. Pilot je odsecao, kresao, istiskivao i rezao šniclasti, beli kumulus. Pomolilo se jedno biće: zmijast rep preuveličana peraja, čvoraste lopte od pamuka umesto nogu. Događaj je bio majstorski vremenski planiran - dok je letelica prestrojavala preostale oblake na zamišljena mesta, oblikujući rilasto lice, oči su zloslutno potamnele. Očne lopte su se proširile i poplavele, a između njih je odjednom sevnula račvasta munja, pridajući zmaju boje alabastera iluziju životnosti. Već u sledećem trenu jedan zid gromova prepolovio je zver na dva dela, uskovitlavši zagasite oblake. Prasak gromova prolomio se parkom. Iznad Los Anđelesa stala je da pada kiša obavijena izmaglicom.
<BR>&nbsp;&nbsp;&nbsp;&nbsp;&nbsp;Kada je gospodin Ičino ponovo pogledao Najdžela, mogao je po njegovom novom položaju da primeti kako je napetost u njemu popustila. Umesto nje ukazivao se Najdželov uobičajani entuzijazam.
<BR>&nbsp;&nbsp;&nbsp;&nbsp;&nbsp;"Saznao si još nešto?" upita gaspodin Ičino.
<BR>&nbsp;&nbsp;&nbsp;&nbsp;&nbsp;"Puno toga", reče Najdžel odsutno. "Ili tačnije, gomilu negativnih rezultata."
<BR>&nbsp;&nbsp;&nbsp;&nbsp;&nbsp;"O Vaskou?"
<BR>&nbsp;&nbsp;&nbsp;&nbsp;&nbsp;"Tako je. O dagađaju Vasko, kako su ga nazvali. Ne možeš ga nazvati bombom, jer je niko tamo nije bacio. Bila je ukopana gotovo kilometar duboko u stenovito tle. Mora da je iznosila blizu trideset megatona. Čisto fuziono punjenje."
<BR>&nbsp;&nbsp;&nbsp;&nbsp;&nbsp;"Čuo sam da je radijacija bila mala."
<BR>&nbsp;&nbsp;&nbsp;&nbsp;&nbsp;"Iznenadujuće mala, da. Čistija od bilo koje nama poznate bombe."
<BR>&nbsp;&nbsp;&nbsp;&nbsp;&nbsp;"Nije naša?"
<BR>&nbsp;&nbsp;&nbsp;&nbsp;&nbsp;"Ne, zasigurno nije naša. Zvanična verzija glasi: većina stručnjaka smatra da je to bio ljudski udes, ali nisam sreo nikoga ko bi to shvatio ozbiljno. Ne, stvar je tuđinskog porekla. Aktivirana je iz olupine na Marginisu u istom trenutku kada ju je letelica za premeravanje terena Jedan Nula Pet nanjušila."
<BR>&nbsp;&nbsp;&nbsp;&nbsp;&nbsp;"Ali zbog čega? Ako je olupina pomislila da je napadnuta..."
<BR>&nbsp;&nbsp;&nbsp;&nbsp;&nbsp;"Ne traži red u svemu tome. To je neispravan brod i tačka. Umalo što nije pogodio onu devojku, zatim je oborio Jedan Nula Pet, a neko njegovo unutrašnje ustrojstvo izazvalo je eksploziju na Vaskou. Fuziono sredstvo se nalazilo tamo, verovatno uskladišteno u nekom arsenalu ili bazi, slušaj, sve je to pričam ti priču, jedna gomila nagađanja. Malo toga znamo u šta bismo se mogli zakleti."
<BR>&nbsp;&nbsp;&nbsp;&nbsp;&nbsp;"Zar ljudi koji rade na olupini nisu u opasnosti ukoliko tako malo znaju o uzrocima razaranja?"
<BR>&nbsp;&nbsp;&nbsp;&nbsp;&nbsp;"Pretpostavljam da jesu, premda olupina ima svoju slepu stranu - brdo na kome se nalazi zaklanja najveći deo neba u tom pravcu. Zahvaljujući tome, ona tri momka su na vreme stigla do devojke. Preleteli su šatlom na maloj visini iznad mora Krizijum, spustili se sa druge strane brda i pešice ga obišli. Olupina očigledno ne puca ni na šta na tlu. Tako su je izvukli. Bila je u šoku, ali se kasnije oporavila."
<BR>&nbsp;&nbsp;&nbsp;&nbsp;&nbsp;"Nisu pokušali da probiju tu nevidljivu opnu."
<BR>&nbsp;&nbsp;&nbsp;&nbsp;&nbsp;"Nije bilo svrhe. Baram ne u tom času. Neki fizičari su se od onda dosta bavili tim fenomenom. Vele da je elektromagnetsko polje visoke frekvencije, s neverovatnom gustinom energije - ali nisu uspeli da reše zagonetku."
<BR>&nbsp;&nbsp;&nbsp;&nbsp;&nbsp;"Ah." Najdžel ga hitro pogleda preko ramena. Gospodin Ičino se osmehnu. Vetar je mreškao lišće biberovog drveta, mrmoreći parkom i hujeći pokraj njih. "A šta si ti naumio, Najdžele?"
<BR>&nbsp;&nbsp;&nbsp;&nbsp;&nbsp;"Zar sam toliko providan, a?" reče on suvim glasom.
<BR>&nbsp;&nbsp;&nbsp;&nbsp;&nbsp;"Znaš da odlazim u penziju. Ne mogu više da se zlopatim s tim zagonetkama."
<BR>&nbsp;&nbsp;&nbsp;&nbsp;&nbsp;"Znam ali..."
<BR>&nbsp;&nbsp;&nbsp;&nbsp;&nbsp;"Nadam se da ne misliš da ćeš me nagovoriti da promenim odluku."
<BR>&nbsp;&nbsp;&nbsp;&nbsp;&nbsp;"Ne, tako glup ne mogu da budem. Ali mislim da grešiš što se ne uključiš u ovo."
<BR>&nbsp;&nbsp;&nbsp;&nbsp;&nbsp;"Kako?"
<BR>&nbsp;&nbsp;&nbsp;&nbsp;&nbsp;Najdžel živahno poskoči napred. "Pročitao sam prvu verziju studije o krateru u Vaskou. To je jedna mamutska rupa oko koje je predeo opustošen u radijusu od sedamdeset i pet kilometara. No, tu prestaje detektivski posao. Šta god da je smestilo ono fuziono sredstvo iščezlo je."
<BR>&nbsp;&nbsp;&nbsp;&nbsp;&nbsp;"Naravno. Tamo ne može ništa da se sazna. Jedino moguće istraživanje mora se izvršiti na Mesecu."
<BR>&nbsp;&nbsp;&nbsp;&nbsp;&nbsp;"Možda, možda", reče Najdžel opušteno. "Ali pretpostavimo da je nešto ipak bilo uskladišteno na Vaskou. Zbog čega? Lakše je uštedeti na opremi ako se nalazi na Mesecu."
<BR>&nbsp;&nbsp;&nbsp;&nbsp;&nbsp;"Osim ako ne radiš na Zemlji."
<BR>&nbsp;&nbsp;&nbsp;&nbsp;&nbsp;"Tačno. No mi ne raspolažemo nikakvim pokazateljem koliko bi ta olupina mogla biti stara. Verovatno da je odranije imala neku vrstu kamuflaže, tako da je niko nije opazio prilikom pretraživanja Marginisa. Ali ako se olupina dugo nalazi tamo, nameće se pretpostavka da je na Zamlji bilo operacija i u drevna vremena."
<BR>&nbsp;&nbsp;&nbsp;&nbsp;&nbsp;"A ti bi želeo da potražiš tragove toga."
<BR>&nbsp;&nbsp;&nbsp;&nbsp;&nbsp;"Ah, da..."
<BR>&nbsp;&nbsp;&nbsp;&nbsp;&nbsp;"Zanimljivo."
<BR>&nbsp;&nbsp;&nbsp;&nbsp;&nbsp;"To je naprosto stvar mesta na kome ćeš se penzionisati."
<BR>&nbsp;&nbsp;&nbsp;&nbsp;&nbsp;Gospodin Ičino mu uputi pogled pun čuđenja.
<BR>&nbsp;&nbsp;&nbsp;&nbsp;&nbsp;"Pa, recimo da provedeš izvesno vreme tokom ove zime u predelima severnih šuma." Najdžel raširi ruke i slegnu ramenima. Bio je to gest koji je izražavao pomešana osećanja poštovanja i dečačkog začikavanja. "Da proveriš postoji li tamo nekakvo predanje o neobičnim aktivnostima."
<BR>&nbsp;&nbsp;&nbsp;&nbsp;&nbsp;"Zvuči neobično."
<BR>&nbsp;&nbsp;&nbsp;&nbsp;&nbsp;"I jeste neobično."
<BR>&nbsp;&nbsp;&nbsp;&nbsp;&nbsp;"Da li iskreno misliš da tu ima makar malo realnih izgleda na uspeh?"
<BR>&nbsp;&nbsp;&nbsp;&nbsp;&nbsp;"Ne. Ali mi nismo realni. Mi se bavimo odgonetanjem onoga što je blisko neodgonetljivom."
<BR>&nbsp;&nbsp;&nbsp;&nbsp;&nbsp;"Najdžele." Gospodin Ičino se naže napred iz svog zazen položaja i dotače Najdželov ručni zglob. Oči ovog čoveka imale su ozbiljan i uzbuđen izraz. U toj dinamičnoj napetosti bilo je nečeg što je gospodin Ičino prepoznavao kod sebe pre mnogo decenija. Najdžel je, konačno, bio deset godina mlađi. "Najdžele, želim da okončam sve ovo. Ovde nemam mira."
<BR>&nbsp;&nbsp;&nbsp;&nbsp;&nbsp;"Ako bi se potrudio, mogao bi da dobiješ posao na olupini u Marginisu."
<BR>&nbsp;&nbsp;&nbsp;&nbsp;&nbsp;"Ne. Starost, neiskustvo - ne."
<BR>&nbsp;&nbsp;&nbsp;&nbsp;&nbsp;"Neka bude tako kako ti kažeš. Ali mogao bi da doprineseš ukoliko bi pročitao onu studiju koju sam ti spomenuo - možda bi se tu nešto moglo iščeprkati - neki trag, nagoveštaj - ne znam ni sam šta."
<BR>&nbsp;&nbsp;&nbsp;&nbsp;&nbsp;"Nasa će to otkriti."
<BR>&nbsp;&nbsp;&nbsp;&nbsp;&nbsp;"U to nisam sasvim siguran. Ali čak i ako im to pođe za rukom - možemo li verovati da će nam preneti informaciju? Posebno ako se uzme u obzir činjenica koliko su Novi sinovi moćni u ova vremena."
<BR>&nbsp;&nbsp;&nbsp;&nbsp;&nbsp;"Shvatam." Izraz lica gospodina Ičina odavao je odsutnost, duboku usredsređenost pažnje. Liznuo je usne. Obazreo se po tihom parku gde je vazduh u daljini treperio od letnje vreline. Primetio je da je Najdžel postupio mudro, dao mu je vremena, kako bi reči i dokazi duboko utonuli u svest. Ipak, gospodina Ičina je mučila neizvesnost. Pasmatrao je ljude koji su tumarali ili obedovali unaokolo. Bili su raštrkani po smaragdnom travnjaku, a razmaci među njima govorili su o stepenu potrebe za ličnim mirom. Kancelarijski službenici, čitači novina, odrpanci, dobrostojeći građani, postariji ljudi, studenti, samrtnici, svi su se oni izlagali ovom nemilosrdnom suncu. Stazom poplačanam velikim ravnim kamenjem dolazili su poslovni ljudi, uvek u parovima, uvek zaneti u razgovor, uvek duhom odsutni, uvek ozbiljno idući na neko drugo mesto. Opšte mesto. Obično. Činilo se tako nastranim razgovarati o tuđinskim stvarima usred ovog posvemašnjeg prosečnog sveta. Pitao se nije li Najdžel, ipak, suptilniji no što je izgledalo; nešto je u ovoj atmosferi omogućavalo gospodinu Ičinu da promeni mišljenje.
<BR>&nbsp;&nbsp;&nbsp;&nbsp;&nbsp;"Pa, dobro", reče on. "Pristajem."
<BR>&nbsp;&nbsp;&nbsp;&nbsp;&nbsp;Najdžel se osmehnu, a od uglova njegovih izvijenih usana raširi se neobuzdana dečačka veselost; ispunjeno predviđanje; obnovljena živahnost.
</P></TD></TR></TABLE>
<P class="next">
<A HREF=p35.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
