<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>13.
<P>&nbsp;&nbsp;&nbsp;&nbsp;&nbsp;On ponovi Raskeove reči Kvazindu. Džin ga sasluša bezi zražajnog lica. "Šta sad?" upita.
<BR>&nbsp;&nbsp;&nbsp;&nbsp;&nbsp;"Pa, sad ili nikad. Ne možemo kroz prednji izlaz, pa ćemo se poslužiti zadnjim."
<BR>&nbsp;&nbsp;&nbsp;&nbsp;&nbsp;Na Kvazindovom licu pojavi se izraz zbunjenosti. "Kroz prozor", reče Dva Sokola. "Ti pokaži svoju snagu na šipkama prozora u mojoj spavaćoj sobi, a ja ću probuditi Ilmiku."
<BR>&nbsp;&nbsp;&nbsp;&nbsp;&nbsp;Pet minuta kasnije, on i Ilmika uđoše u spavaću sobu. Ona je bila u uniformi oficira Carskih perkunišanskih vazduhoplovnih snaga. Kapa joj je fino stajala na glavi, jer je odsekla kosu.
<BR>&nbsp;&nbsp;&nbsp;&nbsp;&nbsp;Kvazind je već izvalio jednu šipku iz ležišta u zidu i sada se mučio oko druge. Dva Sokola i Ilmika su ga zadivljeno posmatrali. Inč debela čelična šipka polako se krivila. Kvazind ju je vukao, odupirući se nogom o zid. Čas pre no što će čelična šipka popustiti u ležištu, on spusti nogu sa zida i promeni položaj. Sada mu je donji deo tela bio pripijen uza zid, a gornjim je upirao napolje. Uz škripu šipka popusti. Kvazind se pridrža da ne proleti od zamaha i onda spusti šipku na pod.
<BR>&nbsp;&nbsp;&nbsp;&nbsp;&nbsp;"Sad možemo da se provučemo."
<BR>&nbsp;&nbsp;&nbsp;&nbsp;&nbsp;Isekoše krevetne čaršave na trake čije krajeve privezaše jedan za drugi. Imali su upravo taman toliko materijala da naprave uže dvostruke debljine koje je bilo dovoljno dugačko da od prozora na trećem spratu stigne do na pet stopa iznad zemlje. Na vidiku nije bilo nikoga. Dva Sokola je ipak znao da je jedan stražar smešten na severnom izlazu, koji se nalazio sa njihove desne strane. Nalazio se naspram jednog ogromnog stuba. Ukoliko ne izađe na trem, neće biti u stanju da vidi uže koje se njihalo na spoljnom zidu zgrade.
<BR>&nbsp;&nbsp;&nbsp;&nbsp;&nbsp;"Zadeni tu šipku za pojas" reče Dva Sokola Kvazindu. "Ja ću uzeti drugu. Možda će nam biti potrebne."
<BR>&nbsp;&nbsp;&nbsp;&nbsp;&nbsp;On se izvuče kroz prozor prvi. Skliznu naniže sasvim slobodno čim proveri jačinu čvorova na vrhu. Kad stiže na zemlju, pažljivo pogleda unaokolo. Na ulici i dalje nije bilo nikoga. Minut kasnije stiže Ilmika i, na kraju, Kvazind.
<BR>&nbsp;&nbsp;&nbsp;&nbsp;&nbsp;Dva Sokola ih povede niz ulicu, udaljavajući se od stražara na severnom izlazu. Bila su mu potrebna kola, ali morali su da prepešače ceo jedan dugi blok - gotovo punu milju - dok ne ugledaše jedna. U stvari, pre bi se reklo da su ona ugledala njih. Blesak farova iz pobočne ulice upozori ih na vreme. Oni utrčaše u trem jedne zgrade i priljubiše se uz vrata kako bi bili što dublje u senci. Dva Sokola odluči da nešto preduzme. Po zvuku motora reklo bi se da su kola išla polako, što mu je pružalo mogućnost da ih trčeći stigne i skoči na papučicu uz vrata.
<BR>&nbsp;&nbsp;&nbsp;&nbsp;&nbsp;On izviri i ugleda belu karoseriju kola čiji je krov bio spušten, sa simbolom viteza u oklopu podignutog mača na haubi. Bila su to policijska kola i u njima su sedela tri čoveka. On objasni Kvazindu šta treba da rade. Obojica su držali šipke u rukama. Hauba kola se izravna sa otvorom trema. Dva Sokola reče: "Sad!" pa potrča napred sa šipkom koju je držao ispred sebe. Kvazind jurnu uz njega.
<BR>&nbsp;&nbsp;&nbsp;&nbsp;&nbsp;Policijci, koji su bili zadubljeni u razgovor, namah se ukočiše od iznenađenja, a tada vozač zabunom pritisnu kočnicu, hotevši zapravo da da gas. Dva Sokola skoči preko stražnjih vrata na čoveka koji je sedeo na zadnjem sedištu. Pri tome je zamahnuo šipkom koju je držao. Policajac ustade i diže pušku da parira udarac. Začu se zveket kad šipka odskoči od cevi, a onda se obojica stručiše na sedište.
<BR>&nbsp;&nbsp;&nbsp;&nbsp;&nbsp;Služeći se šipkom kao mačem, Dva Sokola je gurnu u čovekova usta. Istog časa, jedna puška puče mu gotovo u uvo: bez obzira na to da li je protivnik nišanio ili nije, nije mu pošlo za rukom da ga pogodi.
<BR>&nbsp;&nbsp;&nbsp;&nbsp;&nbsp;Poličajčevi zubi se polomiše. Dva Sokola se uspravi do klečećeg položaja na čovekovim grudima i iz sve snage naleže na šipku. Ona ulete u grlo i, pored očajničkih pokušaja policajca da je se reši, ostade tamo. Oči mu se iskolačiše, a lice potamne. Iznenada presta da se odupire.
<BR>&nbsp;&nbsp;&nbsp;&nbsp;&nbsp;Dva Sokola je držao šipku sve dok se ne uveri da je čovek mrtav. Onda ustade, izvadi šipku i obrati pažnju na ostale. No, Kvazindu pomoć nije bila potrebna. Vozač je ležao postrance na sedištu, vrata prelomljenog od udara Kvazindove šipke. Drugi, koji je opalio iz puške, bio je izbečen iz kola, prethodno zadavljen golim rukama.
<BR>&nbsp;&nbsp;&nbsp;&nbsp;&nbsp;"Pogođen si?" upita Dva Sokola.
<BR>&nbsp;&nbsp;&nbsp;&nbsp;&nbsp;"Puška je opalila kada sam mu je oborio naniže", od govori ovaj. "Nepovređen sam."
<BR>&nbsp;&nbsp;&nbsp;&nbsp;&nbsp;Dva Sokola baci pogled niz ulicu. Ako je iko i čuo pucnjavu, izgleda da nije imao smelosti da se usprotivi. On izvuče leš iz zadnjeg dela kola. Dok je ponovo palio motor i upoznavao se sa komandama, Kvazind sva tri leša odvuče u trem u kome su se maločas skrivali. Nekoliko minuta tasnije, naoružani revolverima i jednometkama, oni se odvezoše s tog mesta. Dva Sokola je išao putem kojim je svako jutro odlazio na aerodrom. Dvaput sretoše patrolna policijska kola koja su išla u suprotnom smeru. Vozači im se osmehnuše, a Dva Sokola im je otpozdravio na isti način. To je bilo sve. Dva Sokola upita Kvazinda da li zna gde su smešteni bladlendski agenti. Nadao se se da će ipak moći da izvedu diverziju kako je prvobitno planirano. Kvazind odgovori da je njegova 'veza' odbila da mu to kaže.
<BR>&nbsp;&nbsp;&nbsp;&nbsp;&nbsp;"Onda ćemo morati da se pouzdamo samo u sebe. Kladim se da se onaj brižljivko vratio u hangar i skinuo rezervoare. A nevolja je u tome što smo nešto ispred predviđenog vremena. Ako su rezervoari stvarno skinuti, moraćemo da slećemo usput zbog goriva, a ako ga bladlendski agenti ne nabave propali smo."
<BR>&nbsp;&nbsp;&nbsp;&nbsp;&nbsp;"Bolje da brinemo kako ćemo do aerodroma, za početak", reče Kvazind. Dva Sokola ga pogleda. Svetlo komandne table bilo je dovoljno da vidi da je džinovo lice uobičajeno mirno. Ipak, na njemu su bile primetne kapi znoja. Kvazind je bio uznemiren sve od časa kada mu je rečeno kako će umaći. Dva Sokola se nasmeši. Hrabar i miran u borbi na zemlji, on se izgleda užasavao od pomisli da će leteti. Nikada to nije priznao, ali su ga odavala pitanja i usplahirenost kad god bi se poveo razgovor o tome.
<BR>&nbsp;&nbsp;&nbsp;&nbsp;&nbsp;Pored toga, postojalo je još nešto sem bojazni od odvajanja od zemlje. Prastare evropske religije bile su prepune priča o letećim demonima. Nova religija, himilkizam, potisnula je te priče kao puko maštanje, ali su stari užasi teško izdisali; bar polovina stanovništva i dalje je čvrsto verovala u njihovo postojanje. A Kvazind je bio privrženik jedne od starih religija koje nisu potisnute i koje su potajno tinjale u raznim zemljama, pa i u njegovoj, koja je bila pod Perkunišancima. Čak i sada, dok je samo zamišljao krilate demone, Kvazind mora da je odista čuo lepet njihovih krila.
<BR>&nbsp;&nbsp;&nbsp;&nbsp;&nbsp;Napuštajući područje Berlina, oni pođoše širokim auto-putem kroz seoske predele. Posle petnaest minuta brze vožnje, stigoše do aerodroma. Ovaj je bio potpuno okružen ogradom od bodljikave žice, visokom bar trideset stopa. Psi, nalik na nemačke vučjake, po celu noć su obilazili oko nje. Nije bilo drugog načina da se uđe unutra izuzev kroz glavna vrata. Moraće opet da pribegne drskosti.
<BR>&nbsp;&nbsp;&nbsp;&nbsp;&nbsp;Po naređenju stražara, Dva Sokola zaustavi kola. Drugi stražar je ostao kod stražarske kućice, puškom pokrivajući prvog koji priđe kolima.
<BR>&nbsp;&nbsp;&nbsp;&nbsp;&nbsp;"Palkininkas (pukovnik) Dva Sokola i drugovi", reče Dva Sokola, trudeći se da govori što je moguće nadmenije. Vojnik je bio neodlučan. Na kraju, reče: "Gde su vaši čuvari, pukovniče?"
<BR>&nbsp;&nbsp;&nbsp;&nbsp;&nbsp;Istog časa pogleda kola i oči mu se razrogačiše. "Pa ovo su policijska kola!"
<BR>&nbsp;&nbsp;&nbsp;&nbsp;&nbsp;Dva Sokola podiže revolver i opali na stražara, pogodvši ga u grudi. Stražar pade unazad i Dva Sokola ga prostreli još jednom. U isto vreme i Kvazind je podigao svoju pušku. Ona zagrme baš iznad glave Dva Sokola, zaglušivši ga.
<BR>&nbsp;&nbsp;&nbsp;&nbsp;&nbsp;Stražar pored stražarske kućice podiže pušku da opali na njih, ali je to učinio isuviše sporo. Kvazindovo prvo zrno ga okrete za stoosamdeset stepeni. Kvazind potom odbaci pušku i maši se za revolver, ali ga Ilmika preduhitri. Ona je opalila iz svog revolvera odmah pošto je Kvazind upotrebio pušku i već prvim hicem pogodila stražara.
<BR>&nbsp;&nbsp;&nbsp;&nbsp;&nbsp;Kvazind iskoči iz kola i sa opasača mrtvog stražara skide svežanj ključeva. Morao je da isproba četiri, pre no što mu je pošlo za rukom da pravim otvori veliki katanac na vratima od bodljikave žice. Za to vreme, Ilmika je pokupila puške i opasače sa municijom sa tela oba stražara i i potrpala ih na zadnje sedište kola.
<BR>&nbsp;&nbsp;&nbsp;&nbsp;&nbsp;Kvazind otvori vrata. Dva Sokola polako prođe kroz njih, kako bi džinu pružio mogućnost da uskoči u kola. Povici se digoše iz baraka koje su se nalazile blizu zadnjeg dela hangara. Čovek sa revolverom u ruci istrča iz oficirske barake. Dva Sokola stisnu gas. Oficir, vičući, potrča za njima. Njegov revolver se oglasi. Napola obučeni vojnici s puškama u rukama izletali su iz svojih prostorija.
<BR>&nbsp;&nbsp;&nbsp;&nbsp;&nbsp;Kola obiđoše ugao hangara i zanesoše se kada Dva Sokola stisnu kočnice. On ih ispravi, oštro skrenu udesno i ulete u hangar koji s pročelja nije imao vrata. Zaustavi kola uz škripu kočnica pored aviona koji je nosio naziv Raske Il. Kvazind iskoči iz kola i otrča do ulaza u hangar, odakle smesta otvori vatru na progonitelje.
<BR>&nbsp;&nbsp;&nbsp;&nbsp;&nbsp;Mehaničari koji su u zadnjem delu hangara sastavljali dva aviona prestali su da rade čim su kola dotutnjala u hangar. Ilmika zauze mesto iza jednog praznog bureta, odakle je imala dobar pregled zadnjeg dela hangara, i spremi se da puca na svakoga ko se pojavi na vratima što su se tu nalazila.
<BR>&nbsp;&nbsp;&nbsp;&nbsp;&nbsp;Dva Sokola opsova kad baci pogled na Raske II. Dodatni rezervoari bili su uklonjeni. On sleže ramenima, rekavši pri tom "C'est la guerre", zatim stavi šlem na glavu i pope se u jednokrilac. Brz pregled satova na komandnoj tabli i oružja, stavi mu do znanja đa je rezervoar ipak pun goriva i da mitraljezi imaju propisanu količinu municije.
<BR>&nbsp;&nbsp;&nbsp;&nbsp;&nbsp;On stisnu starter. Začu se njištav zvuk. Drveni propeler okrenu se polako, a onda poče da se okreće sve brže i brže, dok je motor kašljučao, zagrevajući se.
<BR>&nbsp;&nbsp;&nbsp;&nbsp;&nbsp;Kvazind i Ilmika napustiše svoja mesta i potrčaše prema avionu. Ona se pope na zadnje sedište, dok Kvazind zastade na znak Dva Sokola, a onda bi prinuđen da se popne na krilo, kako bi mogao da razume ono što mu je Dva Sokola govorio. Onda se nasmeši, skoči sa krila na zemlju i ukloni drvene klipove ispod točkova.
<BR>&nbsp;&nbsp;&nbsp;&nbsp;&nbsp;Dva Sokola dodade još gasa i okrete upravljač skroz udesno. Avion napravi polukrug i postavi se sučelice Raske I. Kvazind mu se podvuče pod rep i podiže ga, tako da ga dovede u položaj uporedan sa podom. Dva Sokola onda otvori vatru iz mitlaljeza na Raskea I, koji uzdrhta pod udarcima velikih zrna. Ogromne rupe otvoriše mu se na bokovima. Odmah zatim Raske I eksplodira. Hangar se brzo ispuni dimom koji Dva Sokola i Ilmiku nagna na kašalj. Osećao je vrelinu požara koji se razbuktao. Na sreću, Raske I se nalazio kraj drugog zida hangara, udaljen nekih stotinak jardi. I pored toga, Dva Sokola se plašio da bi vatra mogla da stigne do njegovog aviona. No, nije imao drugog izbora, ako je želeo da spreči da bilo ko krene za njima u poteru na Raskeu I. Pretovaren težinom troje ljudi, njegov avion bio bi suviše spor i nesposoban da se upusti u borbu sa drugom letelicom.
<BR>&nbsp;&nbsp;&nbsp;&nbsp;&nbsp;Avion nastavi da se okreće zahvaljujući Kvazindovoj džinovskoj snazi. U trenutku kada mu je nos poslednji put bio okrenut prema zadnjem zidu hangara, Dva Sokola ispali još jedan rafal u tom pravcu, jer od dima nije mogao biti siguran jesu li vojnici s te strane napustili zaklone. Ukoliko su i pokušali da kroz dim pođu na juriš, vatra iz mitraljeza sigurno je presekla sve njihove namere.
<BR>&nbsp;&nbsp;&nbsp;&nbsp;&nbsp;Kvazind nastavi da okreće avion sve dok ga ne dovede u položaj u kome mu je nos bio okrenut ka izlazu.
<BR>&nbsp;&nbsp;&nbsp;&nbsp;&nbsp;Dva Sokola stisnu kočnice, sve dok se džin ne ubaci na sedište uz Ilmiku. Kvazindovo lice bilo je ukočeno. Dva Sokola se okrenu ka njemu i nasmeši mu se, a zatim otpusti kočnice i dade gas. Avion poskoči kao uplašeni zec, glava Dva Sokola trže se na naslon sedišta. Raske II izlete napolje iz hangara u vatrama osvetljenu noć. Vojnici su trčali iz zaklona i pucali za avionom. S desne strane jedno zrno načini rupu na trupu aviona baš pored Dva Sokola.
<BR>&nbsp;&nbsp;&nbsp;&nbsp;&nbsp;Rep se odiže od zemlje, ali je nos letilice s točkovima i dalje bio slepljen sa tlom. Avion je nosio daleko više težine od one koja je bila propisana. Promicali su užazno dugi sekundi dok je avion odbijao da se odlepi od tla. Ukaza se i kraj asfaltne piste; iza nje se nalazilo stotinak jardi obične zemlje, na čijem se kraju uzdizala trideset stopa visoka ograda.
<BR>&nbsp;&nbsp;&nbsp;&nbsp;&nbsp;Dva Sokola pričeka sve dok avion ne pređe preko pedesetak jardi travnatog terena. U tom času točkovi aviona podigoše se nekoliko inči iznad zemlje. Tada oštro povuče upravljač ka sebi i avion se izdiže baš na vreme da bi preleteo preko ograde čiji je vrh delilo jedva šest inči od točkova aviona. Odmah iza ograde nalazila se linija drveća i vrhovi njihovih krošnji očešaše točkove. Dva Sokola uzdahnu sa olakšanjem i nastavi da izdiže letilicu. Sad je morao da se drži severnog pravca sve do jutra, kada će biti u stanju da vidi i oceni gde se nalazi. Zažali što nije imao više vremena da prikači i dodatne rezervoare, jer bi tako sletanje na pola puta radi dopune goriva postalo nepotrebno.
<BR>&nbsp;&nbsp;&nbsp;&nbsp;&nbsp;Tada mu pade na pamet da bi ih dodatna težina tih rezervoara sigurno bacila na ogradu, mada je mogao da okrene drugim pravcem pri uzletanju, odnosno severnim krakom piste, gde je polje bilo duže. No, to bi pružilo priliku perkunišanskim vojnicima da ih gone kolima. Ne, zaključi on, ipak su stvari ovako ispale najbolje, pod svim onim ludim okolnostima.
<BR>&nbsp;&nbsp;&nbsp;&nbsp;&nbsp;Improvizacija je moje najjače oružje, pomisli. Poče da pevuši ratnu pesmu Seneka, naučenu u detinjstvu od majke, a zatim nekoliko strofa iz Kralja skitnica. Kvazind je sedeo ukočeno, pognute glave. Svitalo je. Dva Sokola putem mikrofona upita Kvazinda kako se oseća, a ovaj odgovori da mu je muka. Ne usuđujući se da skrene pogled na bilo koju drugu stranu s poda letelice, bio je prinuđen da osluškuje jedino proteste svoga stomaka u kome je ključalo kao u loncu.
<BR>&nbsp;&nbsp;&nbsp;&nbsp;&nbsp;Ilmika beše ushićena. Uzvikivala je radosno dok su preletali preko kuća i štala, koje su se nalazile nekih hiljadu stopa ispod njih i kao dete prstom pokazivala sićušne prilike ljudi i krava. Dok se sunce polako pelo na nebu, Dva Sokola oseti kako počinje da ga napušta samozadovoljstvo. Pokazatelj količine goriva opadao je brže no što je očekivao. Brinuo ga je takođe dolazak na mesto gde je trebalo da dopune gorivo - ako uopšte stignu tamo. Ukoliko bladlendski agenti u Berlinu na vreme ne doznaju za njihov odlazak, neće biti u stanju da obaveste svoje ljude na farmi u blizini Žervoža. Postojala je takođe i mogućnost da su agenti u Žervožu 'provaljeni' i da sada na imanju gde su planirali da slete Perkunišanci očekuju dolazak aviona.
<BR>&nbsp;&nbsp;&nbsp;&nbsp;&nbsp;Dva Sokola uzdahnu, a odmah zatim se i nasmeja. Bože, pomisli, isuviše sam dugo igrao ovu igru, oslanjajući se jedino na instinkt. Nije ni čudo što sam u jednom trenutku pun samozadovoljstva, a u sledećem, brižan.
<BR>&nbsp;&nbsp;&nbsp;&nbsp;&nbsp;Njihovo drugo spuštanje, poslednje koje će biti izvedeno na perkunišanskoj teritoriji, biće na obali Baltičkog mora. Taj deo obale bio je najsevernija tačka poluostrva koje je na Zemlji 1, ako ga poznavanje geografije ne vara, bilo ostrvo Rigen. Pošto su vremenski uslovi na ovom svetu doveli do pretvaranja ogromnih količina vode u led, Baltičko more bilo je manje nego na Zemlji 1. Tako je ostrvo postalo poluostrvo, a južne obale Baltika pomerene na sever.
<BR>&nbsp;&nbsp;&nbsp;&nbsp;&nbsp;Nakon sletanja na to mesto, begunce je trebalo da preuzme bladlendski dirižabl sa ostrva Ajebriga. Ovo ostrvo na Zemlji 1 poznato je kao Bornholm i pripada Danskoj. Ovde Ajebrig pripada Tirslendu, Švedskoj Zemlje 1. Bilo je predviđeno da dirižabl prebaci Dva Sokola, njegovo društvo i avion, ako im pođe za rukom da ga utovare, do Ajebriga, odatle u Tirslend, zatim u Norvešku i konačno u Bladlend.
<BR>&nbsp;&nbsp;&nbsp;&nbsp;&nbsp;U vreme kada su stigli do južnih obala velikog jezera Remamas, pokazatelj stanja goriva spustio se gotovo do nule. Nije ga baš mnogo ostalo za kruženje unaokolo u potrazi za farmom. Nalazio se isuviše istočno, ili je bar mislio da je tako, od mesta ka kome je išao. Zaokret na zapad donese borbu sa čeonim vetrom, koja je samo ubrzavala potrošnju goriva.
<BR>&nbsp;&nbsp;&nbsp;&nbsp;&nbsp;Utom prelete preko raskršća puteva u obliku keltskog krsta i shvati da nije ni tri milje udaljen od imanja. Iza tog mesta trebalo je da preleti još jedan prašnjavi put, a zatim preko malog poluostrva u obliku znaka pitanja. Pola milje dalje, izolovana od drugih imanja pojasom od četvrt milje guste šume, morala je da se nalazi usamljena farma. Krov štale će biti oslikan znakom koji se nalazio u zastavi šest ujedinjenih kraljevstva. Ukoliko ne bude nevolja, videće dve rakete koje će biti ispljene da bi im se stavilo do znanja da mogu da slete. Ako to ne bude moguće, neće videti ništa, osim možda čete perkunišanskih vojnika u očekivanju njihovog sletanja. No, morao je da sleti, jer goriva više uopšte nije imao.
<BR>&nbsp;&nbsp;&nbsp;&nbsp;&nbsp;Ugleda farmu čim prelete preko vrha jednog visokog brda. Ilmika uperi prst naniže i nasmeši se. Upravo ispred njih video se veliki beli ambar na čijoj je jednoj kosini krova bio nacrtan crveni znak. On poče da kruži nad farmom, razgledajući teren i očekujući da svakoga časa začuje kašljucanje motora. Napravio je tri kruga, spuštajući se posle svakog zaokreta sve niže i niže. Ukoliko ne dobije signal, moraće da pokuša da preleti šumu do farmi s njene druge strane. Imaće bar malo prednosti pred svojim progoniteljima, mada, objektivno posmatrajući, njihovo bekstvo ne bi bilo dugog veka. No, Perkunišanci će ipak morati da se oznoje da bi zaradili svoj krvavi novac.
<BR>&nbsp;&nbsp;&nbsp;&nbsp;&nbsp;Tri čoveka izađoše iz ambara. Dvojica su nosili cevi koje su svetlucale na suncu. Iz otvora ovih cevi izleteše tamni projektili do visine do tridesetak stopa gde se raspadoše, stvarajući jako crveno i zeleno svetlo.
<BR>&nbsp;&nbsp;&nbsp;&nbsp;&nbsp;Sletanje će biti lako, jer se jedan dugački i široki pašnjak svojom ravnom površinom, sam nudio za tako nešto. No, njega je presecala niska ograda od drvenih oblica. Dva Sokola je bio prinuđen na naglo spuštanje, posle čega mu jedva pođe za rukom da avion zaustavi na korak od šume. Zatim ga okrete i vrati do ograde, isključi motor i siđe na zemlju. Šest muškaraca i žena, obučenih u gruba seljačka odela, očekivalo je njegov dolazak.
<BR>&nbsp;&nbsp;&nbsp;&nbsp;&nbsp;Upoznavanje se obavi na brzinu. Elfred Henend, vođa grupe, reče: "Obaveštenje nam je stiglo u poslednji čas." On izdade naređenja i ljudi odoše po gorivo. Dva Sokola reče: "Ograda mora biti izvaljena na jednom mestu kako bismo imali dovoljno mesta za uzletanje." Henend odgovori da će to biti učinjeno. Pozva ih u kuću da uzmu malo hrane i i popiju kafu. Na putu prema kući, on reče: "Susedi bi nam mogli postati podozrivi. Vaša leteća mašina veoma bi ih uznemirila. Može se čak desiti da su na putu ovamo i neke vojne jedinice. Moraćemo da se izgubimo čim vam mašina bude napunjena gorivom. Veoma, veoma loše. Nimalo mi se ne dopada pomisao o napuštanju ovoga mesta. Položaj mu je izvanredan za našu delatnost. Ali, ako vam pođe za rukom da tu napravu isporučite Bladlendu, žrtva neće biti velika."
<BR>&nbsp;&nbsp;&nbsp;&nbsp;&nbsp;Dva Sokola se nije izvinjavao. Dok je jeo, on se raspitivao o mestu svog sledećeg sletanja. Zatim on i Henend zajedno proučiše mapu. Radio-operater uđe i javi da je vreme na baltičkoj obali lepo. Pomalo oblačno, ali bez izgleda da bi kiša mogla da pada, sa vetrom umerene jačine. Takođe je javio da je dirižabl već na putu iz Tirslenda.
<BR>&nbsp;&nbsp;&nbsp;&nbsp;&nbsp;Dva Sokola se vrati do aviona da nadgleda punjenje gorivom. Pored njega su se nalazili volovi i kola na kojima su dovučena burad sa benzinom. Rezervoasi su bili napunjeni za dvadeset minuta i pored toga što je punjenje moralo da se obavlja ručno.
<BR>&nbsp;&nbsp;&nbsp;&nbsp;&nbsp;Za trenutak pomisli da skine mitraljeze, čije bi odsustvo znatno olakšalo uzletanje, ali se predomisli kad se seti da sada neće imati problema sa gorivom. Bladlenđani ne samo da će dobiti jedan avion kao model, već će uz njega stići i prototipovi novog oružja.
<BR>&nbsp;&nbsp;&nbsp;&nbsp;&nbsp;Dva Sokola i Kvazind se rukovaše sa agentima; Ilmika im pruži ruku da je poljube. Zatim im zaželeše božju naklonost, pa se svi popeše u avion. Dva Sokola se nasmeši kad vide Kvazindovu neodlučnost. On se nije ni trudio da prikrije radost kada su sleteli. Dva Sokola je bio siguran da se Kvazind nimalo ne bi dvoumio da pešice pokuša da stigne do Tirslenda, samo kada bi mu to predložio. Možda to i nije bila loša zamisao, jer bi bez njega brzina bila veća, a potrošnja goriva manja.
<BR>&nbsp;&nbsp;&nbsp;&nbsp;&nbsp;Uzletanje prođe lako, mada Kvazind sigurno nije delio to mišljenje, jer su točkovi potkresali vrhove krošnji drveta za čitavih deset stopa. Što se Dva Sokola tiče, činilo se da je njemu svejedno deset stopa ili stotinu. Podigao je avion na pet stotina stopa i onda ga ispravio da zadrži tu visinu. Odredište im je bila jedna usamljena, ali ravna plaža na obali Baltičkog mora. Dva Sokola uoči auto-put koji je crvenom linijom bio označen na mapi i poče da ga sledi, krećući se na sever. Kad u daljini ugleda morsku luku Saldus, on skrete na istok. Saldus je bio grad od oko četrdeset hiljada stanovnika, a u njemu se uvek nalazilo još i deset hiljada mornara. U luci su se mogli videti ratni brodovi, kao i jedan aerodrom na periferiji grada. No, Dva Sokola nije video na njemu nijedan dirižabl.
<BR>&nbsp;&nbsp;&nbsp;&nbsp;&nbsp;Na deset milja istočno od Saldusa, zemljište se postepeno uzdizalo, da bi se na kraju pretvorilo u lanac od stenja. Prelet od dve milje preko ovog kamenitog pojasa dovede ga do mesta sa koga je mogao da vidi plažu. Grupa ljudi stajala je na jednom kraju obale, a četvrt milje odatle nalazio se jedan ribarski brodić. Dva Sokola krenu u sletanje koje ispade daleko neugodnije no što je očekivao, jer je zemljište bilo veoma neravno. Prvo što je uradio, kada je zaustavio avion na stotinak jardi od kraja plaže, iza koga se ponovo uzdizalo stenje, bilo je da proveri u kakvom su stanju točkovi i njihovi držači na trupu aviona. Žičani nosači na točkovima bili su malo iskrivljeni, ali ne u toj meri da bi mogli da izazovu zabrinutost.
<BR>&nbsp;&nbsp;&nbsp;&nbsp;&nbsp;Pored toga, ako se plan bude odvijao kako valja, nije morao da brine zbog žica i zbog stenja.
<BR>&nbsp;&nbsp;&nbsp;&nbsp;&nbsp;Stupio je u razgovor sa agentima koji ga upoznaše sa najnovijim dogadajima i ratnim operacijama. Za Perkunišance, razvoj zbivanja bio je više nego zadovoljavajući, dok je za Bladlenđane bio ravan propasti. Perkunišanci su potpuno pregazili Dakotu, Gotslend, Neftoju i istočni deo Hotinosonijana. Zauzeli su severne delove Rasne (Francuske i Belgije Zemlje 1), ali im nije pošlo za rukom da zauzmu i njene južne pokrajine. Iz Gotslenda, perkunišanske trupe su pregazile Ajkajviju (Italiju Zemlje 1) sve do Vesperosa. Po toku događaja moglo se očekivati da će Ajkajvija, Dorija (Jugoslavija) i Heti (Grčka) biti okupirane za manje od mesec dana. Perkunišanska flota gospodarila je Sredozemljem, pošto je Šofet Novoga Krita (Iberijskog poluostrva) dao pristanak za njen prolaz kroz Herkulov tesnac (Gibraltar.)
<BR>&nbsp;&nbsp;&nbsp;&nbsp;&nbsp;Velika perkunišanska flota vazdušnih brodova porazila je bladlendsku flotu iznad Nerv Lejga (kanala Lamanš). Druga flota je bombardovala grad Bemun (London). Sve do sada nije došlo do veće pomorske bitke između dve nacije. Ipak, i tu je perkunišanska flota bila nešto brojnija od bladlendske. Do dvoboja je uskoro moralo doći, jer se invaziona armija već okupljala na obalama Rasne. U tom dvoboju je odlučujuću ulogu mogla da ima perkunišanska nadmoćnost u vazduhu. Jedan perkunišanski dirižabl već je potopio jedan bladlendski drednot.
<BR>&nbsp;&nbsp;&nbsp;&nbsp;&nbsp;Upravo toga jutra stiglo je još uzbudljivih vesti. Šofet Novog Krita odlučio je da stupi u rat na strani koja ga očigledno dobija. Novi Krit je odavno polagao pravo na jugoistočne delove Irske i Kornvola, koje mu je Bladlend, oduzeo nekoliko stotina godina ranije. Špijuni su javljali o susretu Šofeta i Kasandre, prilikom koga je utvrdeno da će Novi Krit dobiti oduzetu zemlju nazad. Ali prethodno je na ostrvo morala da bude izvršena invazija.
<BR>&nbsp;&nbsp;&nbsp;&nbsp;&nbsp;Povlačenje Bladlenda iz Dravide (Indije) i tamošnjih baza, da bi se sačuvala domovina, bio je znak za Saariseta, da stupi na scenu. Finci iz Saariseta (japansko ostrvlje Zemlje 1) odmah su poslali ratne brodove svoje mornarice prema Dravidi. Ovo je, razume se, razljutilo Perkunišu, jer je ona nameravala da svome carstvu pripoji prebogati podkontinent. No, u ovom času nije bila u stanju ništa da izmeni u tom pogledu.
<BR>&nbsp;&nbsp;&nbsp;&nbsp;&nbsp;"Šta je sa Ajkvanom?" upita Dva Sokola, misleći pri tom na arapske nacije Južne Afrike.
<BR>&nbsp;&nbsp;&nbsp;&nbsp;&nbsp;"Oni ne objavljuju rat, već jednostavno ratuju. Njihove armije uveliko ulaze i u naše i u perkunišanske kolonije u Africi. Štaviše, deo njihove flote i nešto trupa već hita u pravcu zapadnih delova Dravide, da bi ih ponovo proglasili svojom teritorijom. Kao što vam je poznato, mi smo ih istisnuli odatle."
<BR>&nbsp;&nbsp;&nbsp;&nbsp;&nbsp;"Haos vlada na oba sveta", reče Dva Sokola. "Kao i obično. Jeste li saznali za bilo kakvo reagovanje posle našeg bekstva iz Berlina?"
<BR>&nbsp;&nbsp;&nbsp;&nbsp;&nbsp;Erik Šop, vođa, odgovori da nije ništa čuo. Njihov razgovor prekide čovek koji javi da je primećen dirižabl iz Tirslenda. Dva Sokola se okrete i ugleda maleni predmet na horizontu koji im se približavao s morske strane. Čas kasnije, iznenada ih pokri jedna velika senka i oni začuše šum propelera. Svi pogledi podigoše se naviše. Jedna druga letelica, čiji su srebrnasti bokovi bili ukrašeni glavom vepra, nalazila se nad njima. Kretala se na sever brzinom od pedeset milja na čas i na visini od pet stotina stopa iznad zemlje.
<BR>&nbsp;&nbsp;&nbsp;&nbsp;&nbsp;Šop opsova: "Perkunišanski! Mamutska klasa!"
<BR>&nbsp;&nbsp;&nbsp;&nbsp;&nbsp;"Kakve izglede ima vaša letilica protiv tog monstruma?" upita Dva Sokola.
<BR>&nbsp;&nbsp;&nbsp;&nbsp;&nbsp;"Gathevok je samo laka krstarica,", odgovori Šop. Bio je bled. "Možete li da preletite preko Baltika do Tirslenda?"
<BR>&nbsp;&nbsp;&nbsp;&nbsp;&nbsp;"Ne dolazi u obzir" reče Dva Sokola, a zatim pogleda ogromnu letelicu, pa sleže ramenima i reče: "Svidelo vam se to ili ne, ostaje nam da uradimo samo jedno."
</P></TD></TR></TABLE>
<P class="next">
<A HREF=p15.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
