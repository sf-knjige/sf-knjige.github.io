<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>3.
<P>&nbsp;&nbsp;&nbsp;&nbsp;&nbsp;Džek Spejn, dvanaestogodišnjak bledožute kose, najbolji i najprisniji prijatelj Fineasa Bouvena, sedeo je na neosedlanoj alatoj kobili Kviksilver, sa belom pegom na čelu, kobili blage i strpljive naravi, koja je popodneva obično provodila vukući plug Džekovom ocu. Ali oranje je bilo završeno i Džek je svoje dužnosti obavio brzinom koja je iznenadila njegovog oca - sve dok se nije setio da u grad stiže cirkus. Zato se samo nasmejao, preplavljen uspomenama, i za popodne dao Džeku starog.
<BR>&nbsp;&nbsp;&nbsp;&nbsp;&nbsp;Džek je nosio izbledeli kombinezon bez košulje i bio smeđ kao i Fini, iako je, za razliku od Finija, bio pegav. Ispod iskrzanog oboda slamnatog šešira žmirkao je na put koji se pružao pred njim. Mogao ih je videti kako stižu, talasajući se u popodnevnoj žegi, u oblaku prašine: šest čarobnih cirkuskih kola.
<BR>&nbsp;&nbsp;&nbsp;&nbsp;&nbsp;Džek viknu i mahnu šeširom. Zabode gole prste konju u sapi i poče da skače gore-dole. Pljeskao je šeširom i mahnito pucao jezikom.
<BR>&nbsp;&nbsp;&nbsp;&nbsp;&nbsp;"'Ajde, Kviksilver, stara drtino! Mrdaj! 'Ajde! 'Ajde! Kviksilver, stara drtino! Haaa!"
<BR>&nbsp;&nbsp;&nbsp;&nbsp;&nbsp;Kviksilver uze zadnji zalogaj bufalo-trave i lagano se okrenu. Polako zakasa natrag, prema gradu, potpuno ravnodušna na smotuljak energije koji se rasprskavao na njenim leđima.
</P></TD></TR></TABLE>
<P class="next">
<A HREF=p4.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
