<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>44. ČIČKOV GRAD
<P>&nbsp;&nbsp;&nbsp;&nbsp;&nbsp;Predsednik Faren Siliom uđe u punu dvoranu Neksusa i pođe ka podijumu. Olmi je sedeo kraj Korzenovskog i Mirskog. Pažljivo su saslušali njegov govor. Korzenovski je imao zagonetan izraz lica; znao je koliko je situacija važna, baš kao i svi u dvorani, ali nije pokazivao ni slaganje ni neslaganje.
<BR>&nbsp;&nbsp;&nbsp;&nbsp;&nbsp;Lice Mirskog bilo je isto tako mirno, ali u tom miru, pomisli Olmi, možda se krije veća pretnja Heksamonu nego što su Jarti ikada predstavljali. Olmi konačno beše u potpunosti prihvatio priču Mirskog, i sada je čak smatrao da je taj čovek - ako je uošte bio čovek - nesposoban da laže. Predsednik se očito složio sa tim; Garabedijanova potvrda oštro je prevagnula. Pa ipak, sada se Neksus - i Faren Siliom, iz nepobitnih političkih razoga - spremao da počne ponovno otvaranje Puta. Pripremali su političke akcije koje će samo povećati jaz između Zemlje i orbitalnih tela, jaz koji se možda više nikada neće zaceliti.
<BR>&nbsp;&nbsp;&nbsp;&nbsp;&nbsp;Svi Zemljani bili su vraćeni na Zemlju, ma u kom statusu da su boravili u orbitalnm telima. Heksamon je zalazio u period hitnje. Po zakonima o hitnji, zaboravljenim još od ratova s Jartima, Predsednik je preuzimao izuzetnu moć. Sada je imao godinu dana da izvrši svoje planove; posle tog vremena, pošto je upotrebio Zakon o hitnji, biće mu zabranjeno da ikada više vrši neku političku funkciju.
<BR>&nbsp;&nbsp;&nbsp;&nbsp;&nbsp;On je žestoko garantovao za čistotu glasanja mens publica. Ako glasanje bude negativno, daće ostavku. Ako bude pozitivno, Čičkova šesta komora biće doterana, odbrana Heksamona obnovljena i Put otvoren u roku od četiri meseca.
<BR>&nbsp;&nbsp;&nbsp;&nbsp;&nbsp;Korzenovskom je bilo zvanično naloženo da nadgleda izvršenje volje mens publica. Nije mogao da odbije. Olmiju je izgledao pomiren sa sudbinom; možda i više od toga. Pošto je bio priteran uza zid, Korzenovski će možda zbaciti poslednje delove maske koju je nosio četiri decenije, maske zanimanja isključivo za Oporavljenu Zemlju i Zemaljski Heksamon, poricanje svog genija i postignuća radi dobrobiti ostalih...
<BR>&nbsp;&nbsp;&nbsp;&nbsp;&nbsp;Da li će zbaciti masku ili će mu je silom otrgnuti, na duge staze i nije imalo značaja.
<BR>&nbsp;&nbsp;&nbsp;&nbsp;&nbsp;Olmi nije sumnjao da će Korzenovski predano izvršiti naređenja Heksamona. Put će biti otvoren i brže nego što Predsednik očekuje.
<BR>&nbsp;&nbsp;&nbsp;&nbsp;&nbsp;Nije znao šta će Mirski učiniti. Najbolje je bilo ne brinuti o nezamislivom.
<BR>&nbsp;&nbsp;&nbsp;&nbsp;&nbsp;U međuvremenu, unutar Olmija, Jart je otkrivao sloj za slojem svakodnevnog života Jarta. Tok podataka beš se pretvorio se u pravu bujicu, možda i poplavu.
<BR>&nbsp;&nbsp;&nbsp;&nbsp;&nbsp;Do sada je uspevao da savlađuje plimu. Već je planirao predavanje ponovo organizovanoj vojsci.
<BR>&nbsp;&nbsp;&nbsp;&nbsp;&nbsp;Ukoro, u skladu sa dogovorom između Jartove ličnosti i svog delimičnjaka, omogućiće Jartu pristup do svojih očiju i ušiju. Bolje će kontaktirati ukoliko se budu bolje razumeli.
<BR>&nbsp;&nbsp;&nbsp;&nbsp;&nbsp;U tome je bilo dosta opasnosti, naravno, ali ništa većih od onih koje je već preživeo.
<BR>&nbsp;&nbsp;&nbsp;&nbsp;&nbsp;Ovo je bilo više od vremena promena.
<BR>&nbsp;&nbsp;&nbsp;&nbsp;&nbsp;Tempo kojim je zadobijao razmere revolucije. Odvajanje će biti poništeno.
<BR>&nbsp;&nbsp;&nbsp;&nbsp;&nbsp;Predsednik dovrši izlaganje i preovlađujuća koalicija neo- Gešela aplauzom i crtežima izrazi svoje potpuno odobravanje. Predsednikove kolege Naderiti ćutke su sedeli.
<BR>&nbsp;&nbsp;&nbsp;&nbsp;&nbsp;Korzenovski se obrati Mirskom. "Prijatelju, ovaj posao moram da obavim, bez obzira na svoja uverenja."
<BR>&nbsp;&nbsp;&nbsp;&nbsp;&nbsp;Mirski klimnu glavom i sleže ramenima, kao da Inženjeru ili oprašta ili ga odbacuje. "Stvari će se već nekako srediti", reče on mirno i neobavezno. Potom pogleda Olmija i namignu mu.
</P></TD></TR></TABLE>
<P class="next">
<A HREF=p46.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
