<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%><tr><td>
<H3>Fric Lajber: ÈOVEK KOJI NIKADA NIJE POSTAO MLAD
<P>&nbsp;&nbsp;&nbsp;&nbsp;&nbsp;Maot obuzima nemir. U Predveèerja, ona se èesto zapuæuje ka mestu gde crna zemlja dodiruje žuti pesak i ostaje tu da stoji, gledajuæi preko pustinje, sve dok se ne podigne vetar.
<BR>&nbsp;&nbsp;&nbsp;&nbsp;&nbsp;Ali ja sedim sa leðima oslonjenim o zastor od trske i posmatram Nil.
<BR>&nbsp;&nbsp;&nbsp;&nbsp;&nbsp;Nije stvar u tome što ona postaje mlada. Polja su ta koja je zamaraju. Zato prepušta meni oranice na njima i potpuno se posveæuje stadu. Svakoga dana sve dalje vodi ovce i koze na ispašu.
<BR>&nbsp;&nbsp;&nbsp;&nbsp;&nbsp;Veæ odavno sam zapazio šta se dogaða. Iz pokolenja u pokolenje polja postaju sve oskudnija i sve slabije navodnjavana. Izgleda da su kiše obilnije. Kuæe su postale jednostavnije puki zazidani šatori. I svake godine poneka porodica pokupi svoja stada i kreæe ka zapadu.
<BR>&nbsp;&nbsp;&nbsp;&nbsp;&nbsp;Zašto se ja tako pomno držim ovih ubogih ostataka civilizacije - ja koji sam video kako ljudi kralja Keopsa razgraðuju Veliku Piramidu blok po blok, da bi potom ove blokove vratili u brda?
<BR>&nbsp;&nbsp;&nbsp;&nbsp;&nbsp;Èesto se pitam zašto nikada ne postanem mlad. Za mene je to i dalje u podjednakoj meri tajanstveno kao i za smeðolike ratare koji nièice padaju na kolena, ispunjeni strahopoštovanjem, kada ja prolazim.
<BR>&nbsp;&nbsp;&nbsp;&nbsp;&nbsp;Zavidim onima koji postaju mladi. Žudim da se oslobodim mudrosti i odgovornosti, da uronim u razdoblje voðenja ljubavi i neumornih uzbuðenja, u bezbrižne godine pre kraja.
<BR>&nbsp;&nbsp;&nbsp;&nbsp;&nbsp;Ali ostajem samo Bradati starac od trideset i kusur godina, odeven u kozju kožu, kao što sam svojevremeno bio odeven u dublet ili togu, stalno na rubu tog zaranjanja, ali nikada i preko ruba.
<BR>&nbsp;&nbsp;&nbsp;&nbsp;&nbsp;Èini mi se da sam oduvek bio ovakav. Èak ne mogu da se setim ni kako sam izvaðen iz groba, što svi ostali dobro pamte.
<BR>&nbsp;&nbsp;&nbsp;&nbsp;&nbsp;Maot je tanana. Ne traži ono što želi, ali kada se s veèeri vraæa kuæi, seda okrenutih leða podalje od vatre i mrmlja uznemirujuæe odlomke pesama, trljajuæi pri tom oène kapke sa zelenim pigmentima, kako bi postala poželjna za mene; na svaki naèin nastoji da me zarazi svojim nespokojem. Odvlaèi me od vrelog posla u podne, da bi mi pokazala kako su nam postale izdržljive ovce i koze.
<BR>&nbsp;&nbsp;&nbsp;&nbsp;&nbsp;Meðu nama više nema mladog sveta. Sa približavanjem mladosti, ili još ranije, svi se oni zapuæuju u pustinju. Èak i bezubi, smežurani patrijarsi dižu se iz svojih grobova-rupa, gotovo ne zastavši pri tom da se malo okrepe hranom i piæem zakopanim s njima, sakupljaju svoja stada i žene i otiskuju se put zapada.
<BR>&nbsp;&nbsp;&nbsp;&nbsp;&nbsp;Seæam se prvog vaðenja iz groba kome sam prisustvovao. Bilo je to u jednoj zemlji dima, mašina i neprekidnih vesti. Ali dogaðaj èiji sam oèevidac bio zbio se u jednom uèmalom kraju, gde su još postojala mala ratarska dobra, uski putevi i jednostavan naèin života.
<BR>&nbsp;&nbsp;&nbsp;&nbsp;&nbsp;Tu su bile dve starice po imenu Flora i Helena. Jedva da je tada bilo proteklo dve godine od njihovog iskopavanja iz grobova, ali tih dogaðaja se ne seæam. Mislim da sam im bio nekakav neæak, ali nisam siguran.
<BR>&nbsp;&nbsp;&nbsp;&nbsp;&nbsp;Poèele su da poseæuju jedan stari grob na groblju udaljenom oko kilometar od grada. Seæam se malih buketa cveæa koje su vraæale sa sobom. Njihova ukoèena, bleda lica poèela su da odražavaju zabrinutost. Videlo se da im tuga preplavljuje živote.
<BR>&nbsp;&nbsp;&nbsp;&nbsp;&nbsp;Godine su prolazile. Posete groblju postale su sve èešæe. Pošavši jednom sa njima, zapazio sam da je natpis na nadgrobnom spomeniku postao jasniji i oštriji, baš kao što je bio sluèaj i sa njihovim crtama lica. "Džon, voljeni suprug Flore..."
<BR>&nbsp;&nbsp;&nbsp;&nbsp;&nbsp;Flora bi èesto provela pola noæi u jecanju, a Helena bi imala ukoèen izraz lica. Roðaci su dolazili i govorili utešne reèi, ali to samo kao da je pojaèavalo bol.
<BR>&nbsp;&nbsp;&nbsp;&nbsp;&nbsp;Konaèno, nadgrobni spomenik postao je sasvim nov, a vlati trave pretvorile su se u nežne, zelene izdanke koji su nestajali u sirovoj, smeðoj zemlji. Kao da su to bili znaci na koje su njihovi mraèni instinkti èekali, Flora i Helena obuzdale su tugu i posetile sveštenika, grobara i lekara, sa kojima su se o neèemu dogovorile.
<BR>&nbsp;&nbsp;&nbsp;&nbsp;&nbsp;Jednog hladnog jesenjeg dana, kada se smeðe, uvelo lišæe zavojito uspinjalo ka granama drveæa, krenula je povorka: prazna mrtvaèka kola, utihli automobili. Na groblju smo zatekli dva èoveka sa ašovima, koji su se nenametljivo udaljili od tek otkopanog groba. A onda, dok su Flora i Helena gorko plakale, a sveštenik izgovarao sveèane reèi, jedan dugaèki, uski sanduk bio je podignut iz groba i postavljen u mrtvaèka kola.
<BR>&nbsp;&nbsp;&nbsp;&nbsp;&nbsp;Kad kuæe su skinuti vijci sa poklopca sanduka, zatim je poklopac uklonjen i mi smo ugledali Džona, voštanog starca pred kojim je stajao ceo život.
<BR>&nbsp;&nbsp;&nbsp;&nbsp;&nbsp;Narednog dana, saglasno drevnom obredu, izvadili su ga iz sanduka, posle èega ga je pogrebnik svukao, izvukao mu iz vena neku teènost oporog mirisa i ubrizgao crvenu krv. Potom su ga digli i položili u postelju. Posle nekoliko èasova netremiènog èekanja, krv je poèela da radi. On se stresao, a prvi dah mu je zakrkljao grlom. Flora je sela na postelju pokraj njega i privila ga u svoje prestrašeno naruèje.
<BR>&nbsp;&nbsp;&nbsp;&nbsp;&nbsp;Ali on je bio veoma bolestan i bio mu je potreban poèinak, tako da joj je doktor kazao da iziðe iz sobe.
<BR>&nbsp;&nbsp;&nbsp;&nbsp;&nbsp;Trebalo je da i ja budem sreæan, ali seæam se da sam imao utisak da u celoj epizodi postoji nešto neprijatno. Možda prva iskustva sa velikim kricima života uvek deluju na nas na takav naèin.
<BR>&nbsp;&nbsp;&nbsp;&nbsp;&nbsp;Volim Maot. Stotine drugih koje sam voleo pre nje tokom mojih lutanja svetom nimalo ne umanjuju iskrenost mojih oseæanja. Nisam ulazio u njen, odnosno u njihov život kao što to ljubavnici obièno èine iz groba ili u strasti neke užasne razmirice. Uvek sam bio skitnica.
<BR>&nbsp;&nbsp;&nbsp;&nbsp;&nbsp;Maot zna da sa mnom nešto nije u redu. Ali ne dopušta da je to osujeti u nastojanjima da me navodi da èinim ono što želi.
<BR>&nbsp;&nbsp;&nbsp;&nbsp;&nbsp;Moja prva seæanja uvek su najteža i silno se upirem da ih rastumaèim. Imam utisak da bih došao do užasnog saznanja, ukoliko bih uspeo da se otisnem malo iza njih, ali to mi nikako ne polazi za rukom.
<BR>&nbsp;&nbsp;&nbsp;&nbsp;&nbsp;Ona poèinju bez ikakve najave, u oblaku i uskomešanosti, tami i strahu. Ja sam graðanin jedne velike, daleke države, nemam bradu i nosim èudnu odeæu koja me sputava, ali u pogledu godina i izgleda isti sam kao i danas. Zemlja je stotinu puta veæa od Egipta, ali je ipak jedna meðu mnogima. Svi ljudi sveta meðusobno se znaju, a svet je okrugao, ne ravan, i plovi beskrajnom ogromnošæu prošaranom ostrvima sunaca, umesto da bude ogranièen ispod zdele poprskane zvezdama.
<BR>&nbsp;&nbsp;&nbsp;&nbsp;&nbsp;Mašine su posvuda, a vesti se prostiru svetom poput krika, dok želja ima mnogo. Postoji nesluæeno obilje, pružaju se izvanredne prilike. Pa ipak, ljudi nisu sreæni. Oni žive u strahu. Taj strah je, ako se dobro seæam, od rata koji æe obuhvatiti, a možda i uništiti, neki neprijateljski grad. Od drugih koji hrle odnekud, sa one strane samog vazduha, obrušujuæi se u napade sa zvezda. Od otrovnih oblaka. Od pogubnih zrnaca sjajne prašine.
<BR>&nbsp;&nbsp;&nbsp;&nbsp;&nbsp;Ali najgora od svih su oružja o kojima se samo pronose glasine.
<BR>&nbsp;&nbsp;&nbsp;&nbsp;&nbsp;Mesecima dugim poput veènosti èekali smo na rubu rata. Znali smo da su greške poèinjene, da su preduzeti neopozivi koraci, da su prokockane poslednje prilike. Još smo samo èekali usud.
<BR>&nbsp;&nbsp;&nbsp;&nbsp;&nbsp;Kako izgleda, morao je postojati neki naroèiti razlog za neizmernost našeg beznaða i oèaja. Kao da je bilo preðašnjih svetskih ratova, od kojih se svaki okonèavao našim oèajnièkim obeæanjima da æe to ujedno biti i poslednji. Ali ne seæam se nijednog takvog rata. Ja i ceo svet lako smo mogli biti stvoreni u senci te katastrofe, u sveopštem iskopavanju iz groba.
<BR>&nbsp;&nbsp;&nbsp;&nbsp;&nbsp;Meseci su prolazili. A onda, na neki èudesan i neverovatan naèin, rat je poèeo da jenjava. Napetost je popustila. Oblaci su se razišli. Usledile su silne delatnosti, konferencije, planiranja. Nade u dugotrajni mir bile su na vrhuncu.
<BR>&nbsp;&nbsp;&nbsp;&nbsp;&nbsp;No, mir ipak nije potrajao. U središtu iznenadne kataklizme pojavio se izvestan mraènjak po imenu Hitler. Èudno kako mi se to ime vratilo posle toliko milenijuma. Njegove vojske razmilele su se globusom.
<BR>&nbsp;&nbsp;&nbsp;&nbsp;&nbsp;Uspeh im je, meðutim, bio kratkoveèan. Potisnute su i Hitler je utonuo u zaborav. Na kraju je od njega ostao samo mraèni, gotovo zaboravljeni agitator.
<BR>&nbsp;&nbsp;&nbsp;&nbsp;&nbsp;Ponovo je usledio mir, ali ni on nije dugo potrajao. Opet je buknuo rat, manje žestok od preðašnjeg, da bi se takoðe pretoèio u mirnije razdoblje.
<BR>&nbsp;&nbsp;&nbsp;&nbsp;&nbsp;I tako dalje.
<BR>&nbsp;&nbsp;&nbsp;&nbsp;&nbsp;Ponekad mi se uèini (moram o tome razmisliti podrobnije) da je vreme nekada teklo u suprotnom smeru i da je, ustuknuvši pred poslednjim ratom, preokrenulo vlastiti tok, poèevši da se vraæa veæ preðenim putem. Da naši sadašnji životi predstavljaju samo povratak i odmotavanje. Veliko povlaèenje.
<BR>&nbsp;&nbsp;&nbsp;&nbsp;&nbsp;Ako je to odista posredi, onda se vreme ponovo može preokrenuti. Možda æe nam se ukazati još jedna prilika da preðemo preko prepreke.
<BR>&nbsp;&nbsp;&nbsp;&nbsp;&nbsp;Ali ne...
<BR>&nbsp;&nbsp;&nbsp;&nbsp;&nbsp;Ta pomisao nestala je u ustalasanom Nilu.
<BR>&nbsp;&nbsp;&nbsp;&nbsp;&nbsp;Dolinu danas napušta još jedna porodica. Celo jutro su se probijali kroz pešèanu klisuru. A sada, vrativši se možda da bace poslednji pogled, stoje postrojeni na rubu žutih grebena, ocrtavajuæi se spram jutarnjeg neba uspravne mrlje ljudi, položene mrlje životinja.
<BR>&nbsp;&nbsp;&nbsp;&nbsp;&nbsp;Maot posmatra kraj mene. Ali ne govori ništa. Sigurna je u mene.
<BR>&nbsp;&nbsp;&nbsp;&nbsp;&nbsp;Greben je ponovo pust. Ubrzo æe zaboraviti Nil i njegove uznemirujuæe aveti seæanja.
<BR>&nbsp;&nbsp;&nbsp;&nbsp;&nbsp;Ceo naš život predstavlja zaboravljanje i okonèavanje. Kao što majka apsorbuje u sebe dete, tako i velike misli bivaju usisane u um genija. U prvi mah su posvuda. Optaèu nas poput vazduha. Zatim dolazi do sužavanja. Ne znaju svi ljudi za njih. A onda se pojavljuje jedan veliki èovek, uzima ih k sebi i one predstavljaju tajnu. Preostaje samo uznemirujuæi utisak da je išèezlo u nepovrat nešto vredno.
<BR>&nbsp;&nbsp;&nbsp;&nbsp;&nbsp;Video sam Šekspira kako otpisuje velike drame. Gledao sam Sokrata kako odmišljava velike misli. Èuo sam Isusa kako otkazuje velike reèi.
<BR>&nbsp;&nbsp;&nbsp;&nbsp;&nbsp;Postoji zapis u kamenu koji izgleda veèan. Vrativši se vekovima kasnije zatekao sam ga istog, samo nešto manje pohabanog; èini mi se da bar taj zapis može da potraje. Ali jednoga dana pojavljuje se pisar, mukotrpno ispunjava žlebove i na kraju ostaje samo go kamen.
<BR>&nbsp;&nbsp;&nbsp;&nbsp;&nbsp;Tada jedino on zna šta je tu bilo, zapisano. Ali kako pisar postaje sve mlaði, to znanje nestaje zauvek.
<BR>&nbsp;&nbsp;&nbsp;&nbsp;&nbsp;Isto je sa svim ostalim što èinimo. Kuæe nam postaju nove, mi ih razgraðujemo i neupadljivo odlažemo gradivni materijal u rudnike i kamenolome, šume i polja. Odeæa nam takoðe postaje nova i u èasu kada je najnovija mi je svlaèimo. I mi postajemo mlaði, zaboravljamo i slepo tražimo majku.
<BR>&nbsp;&nbsp;&nbsp;&nbsp;&nbsp;Svi ljudi su sada nestali. Zadržali smo se samo ja i Maot.
<BR>&nbsp;&nbsp;&nbsp;&nbsp;&nbsp;Nisam shvatio da æe se to dogoditi tako brzo. Sada kada smo blizu kraja izgleda da se priroda žuri.
<BR>&nbsp;&nbsp;&nbsp;&nbsp;&nbsp;Pretpostavljam da tu i tamo ima još lutalica duž Nila, ali prija mi pomisao da smo mi poslednji oèevici nestajanja polja, poslednji koji posmatraju reku sa svešæu o onome što je ona nekada simbolisala, pre no što sve proguta zaborav.
<BR>&nbsp;&nbsp;&nbsp;&nbsp;&nbsp;Naš je svet u kome propale stvari odnose prevagu. Posle drugog rata o kome sam prièao usledilo je dugotrajno razdoblje mira u mojoj rodnoj zemlji preko mora. U to vreme je meðu nama živeo jedan narod zvan Indijanci, koji smo mi zanemarivali, tlaèili i primoravali da živi tamo gde nije želeo. Uopšte nismo marili za njega. Nasmejali bismo se u lice onome ko bi nam kazao da nam oni mogu nauditi.
<BR>&nbsp;&nbsp;&nbsp;&nbsp;&nbsp;Ali odnekud je meðu njima buknula iskra pobune. Obrazovali su èete, naoružali se strelama i neuglednim vatrenim oružjem, krenuli ratnom stazom protiv nas.
<BR>&nbsp;&nbsp;&nbsp;&nbsp;&nbsp;Borili smo se protiv njih u malim, nevažnim ratovima koji nikada nisu bili odluèujuæi. Oni su odolevali, uvek se vraæajuæi borbi, postavljajuæi zamke našim ljudima i kolima, pljaèkajuæi nas neprestano i konaèno preduzimajuæi obimnije pohode.
<BR>&nbsp;&nbsp;&nbsp;&nbsp;&nbsp;Mi smo ih, meðutim, i dalje smatrali krajnje beznaèajnim, tako da smo, umesto da vojujemo protiv njih, zapodeli graðanski rat meðu samim sobom.
<BR>&nbsp;&nbsp;&nbsp;&nbsp;&nbsp;Ishod tog rata bio je tužan. Tamnoputi deo naših sunarodnika bio je baèen u roblje i nagnan da dirinèi za nas u kuæi i na polju.
<BR>&nbsp;&nbsp;&nbsp;&nbsp;&nbsp;Indijanci su postajali sve silniji. Malo-pomalo potiskivali su nas preko širokih srednjozapadnih reka i planina, kroz šumovite planine prema istoku.
<BR>&nbsp;&nbsp;&nbsp;&nbsp;&nbsp;Na istoènoj obali smo se malo držali, poglavito zahvaljujuæi stupanju u savez sa jednim prekookeanskim ostrvskim narodom, kome smo predali našu nezavisnost.
<BR>&nbsp;&nbsp;&nbsp;&nbsp;&nbsp;A onda je došlo do jednog ohrabrujuæeg dogaðaja. Porobljeni crnci su sakupljani, nabijani u brodove i upuæivani na južne obale ovog kontinenta, gde su bili oslobaðani ili predavani ratnièkim plemenima, koja su ih na kraju i sama oslobaðala.
<BR>&nbsp;&nbsp;&nbsp;&nbsp;&nbsp;Ali pritisak Indijanaca, koje su povremeno pomagali strani saveznici, stalno se pojaèavao. Ustupali smo im grad po grad, varoš po varoš, naselje po naselje, ukrcavali se u brodove i kretali preko mora. Pred kraj te seobe Indijanci su postali neuobièajeno miroljubivi, tako da su se poslednje laðe otisnule na put ne toliko u fizièkom strahu, koliko u natprirodnom užasu od zelenih utihlih šuma koje su im progutale domove.
<BR>&nbsp;&nbsp;&nbsp;&nbsp;&nbsp;Na jugu su Acteci uzeli svoje staklene noževe i kamene maèeve i potisnuli... mislim da su se zvali Španci.
<BR>&nbsp;&nbsp;&nbsp;&nbsp;&nbsp;Jedno stoleæe kasnije ceo zapadni kontinent bio je zaboravljen, izuzev neprijatnih i nejasnih prisenaka seæanja koji su još negde postojali.
<BR>&nbsp;&nbsp;&nbsp;&nbsp;&nbsp;Porast tiranije i neznanja, neprekidno sužavanje granica, pobune i podjarmljivanja, pretvaranje podjarmljenih u tlaèitelje eto, to su odlièja narednog istorijskog razdoblja.
<BR>&nbsp;&nbsp;&nbsp;&nbsp;&nbsp;U jedan mah se uèinilo da se plima ponovo diže. Snažan i disciplinovan narod, Rimljani, digao se i zaposeo pretežan deo tada veæ prilièno smanjenog sveta.
<BR>&nbsp;&nbsp;&nbsp;&nbsp;&nbsp;Ali ispostavilo se da je ova stabilnost samo privremena. Još jednom su se potlaèeni digli protiv tlaèitelja. Rimljani su bili potisnuti iz Engleske, iz Egipta, iz Galije, iz Azije, iz Grèke. Nikavši iz ogoljenih polja pojavila se Kartagina i uspešno ugrozila prvenstvo Rima. Rimljani su našli utoèište u Rimu, postali su nevažni, stali su da se osipaju i konaèno su nestali u lavirintu migracija.
<BR>&nbsp;&nbsp;&nbsp;&nbsp;&nbsp;Njihove ponesene misli plamtele su jedno slavno stoleæe u Atini, a onda su izgubile na snazi.
<BR>&nbsp;&nbsp;&nbsp;&nbsp;&nbsp;Posle toga, pad se nastavio postojanim ritmom. Nikada mi više nije palo na um da æe se ovaj tok promeniti.
<BR>&nbsp;&nbsp;&nbsp;&nbsp;&nbsp;Izuzev ovaj poslednji put.
<BR>&nbsp;&nbsp;&nbsp;&nbsp;&nbsp;Zato što je bio kamenit, suncem opaljen i sparušen, pun hramova i grobova, ogrezao u obièaje i spokojstvo, pomislio sam da æe Egipat potrajati. Protok gotovo nepromenjivih stoleæa ojaèao me je u tom uverenju. Zakljuèio sam da smo, ako veæ nismo došli do prekretnice, onda bar stigli do stanja nepromenjivosti. Ali usledile su kiše, hramovi i grobovi ispunili su ožiljke u grebenovima, a obièaji i spokojstvo ustupili su mesto nemirnim porivima nomada.
<BR>&nbsp;&nbsp;&nbsp;&nbsp;&nbsp;Ako odista postoji prekretnica, onda je ne treba oèekivati sve dok se èovek ne izjednaèi sa životinjama.
<BR>&nbsp;&nbsp;&nbsp;&nbsp;&nbsp;I Egipat, dakle, mora išèeznuti kao i sve ostalo.
<BR>&nbsp;&nbsp;&nbsp;&nbsp;&nbsp;Maot i ja sutra kreæemo. Stado nam je sakupljeno. Šator nam je savijen.
<BR>&nbsp;&nbsp;&nbsp;&nbsp;&nbsp;Maot je u cvetu mladosti. Veoma je ljupka.
<BR>&nbsp;&nbsp;&nbsp;&nbsp;&nbsp;Biæe neobièno u pustinji. Prerano æemo izmenjati poslednji i najslaði poljubac, ona æe detinje poèeti da mi brblja, i ja æu se starati o njoj sve dok ne pronaðe majku.
<BR>&nbsp;&nbsp;&nbsp;&nbsp;&nbsp;Ili æu je možda jednoga dana ostaviti u pustinji, a onda æe majka pronaæi nju.
<BR>&nbsp;&nbsp;&nbsp;&nbsp;&nbsp;Ja æu, u meðuvremenu, veæ poæi dalje...
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;(Prevela Mirjana Živkoviæ)
</TD></TR></TABLE>
<P class="next">
<A HREF=p11.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
