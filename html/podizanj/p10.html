<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7. TOŠIO
<P>&nbsp;&nbsp;&nbsp;&nbsp;&nbsp;Bio je tu i brod. Svi njegovi snovi još od devete godine bili su o brodovima. U početku su brodovi, od čelastike i gumivoska, plovili moreuzima i arhipelazima Kalafije, a kasnije su to postali svemirski brodovi. Tošio je sanjao o brodovima svih vrsta, uključujući i one koji su pripadali moćnim pokroviteljskim rasama Galaktinaca i koje se nadao da će jednog dana videti.
<BR>&nbsp;&nbsp;&nbsp;&nbsp;&nbsp;Sada je sanjao o čamčiću.
<BR>&nbsp;&nbsp;&nbsp;&nbsp;&nbsp;Malena ljudsko-delfinska kolonija njegovog rodnog sveta poslala ga je sa Akijem da voze dugačak, uzan, trkački čamac. Značke Kalafijske Akademije jarko su se presijavale pod sunčanim svetlom Alfa. Sve je obećavalo prijatan dan.
<BR>&nbsp;&nbsp;&nbsp;&nbsp;&nbsp;Ali samo malo kasnije, vreme se zamutilo i sve unaokolo steklo je istu boju kao i voda. More je postalo žućkasto, zatim crno, pa se petvorilo u vakuum, i odjednom su svuda oko njih bila zvezde.
<BR>&nbsp;&nbsp;&nbsp;&nbsp;&nbsp;Zabrinuo se zbog vazduha. Ni on ni Aki nisu imali odela. Bilo je prilično teško pokušavati disanje u vakuumu!
<BR>&nbsp;&nbsp;&nbsp;&nbsp;&nbsp;Bio je spreman da okrene ka kući kada ih je primetio kako ga progone. Galaktinci, sa glavama svih oblika i boja - sa dugačkim, vijugavim rukama, ili malim, grabljivim kandžama, ili nečim još gorim - staloženo su veslali prema njemu. Glatki pramci njihovih čamaca presijavali su se nalik na svetlost zvezda.
<BR>&nbsp;&nbsp;&nbsp;&nbsp;&nbsp;"Šta hoćete?" uzviknuo je dok je iz sve snage veslao da bi umakao. (Zar nisu na početku imali motorni čamac?)
<BR>&nbsp;&nbsp;&nbsp;&nbsp;&nbsp;"Ko je tvoj gospodar?!" vikali su na hiljadu različitih jezika. "Je li to On pored tebe?"
<BR>&nbsp;&nbsp;&nbsp;&nbsp;&nbsp;"Aki je delfin! Delfini su naši štićenici! Mi smo ih uzdigli i oslobodili!"
<BR>&nbsp;&nbsp;&nbsp;&nbsp;&nbsp;"Onda su slobodni!" odgovorili su Galaktinci, prilazeći bliže. "Ali ko je uzdigao tebe? Ko je tebe oslobodio?"
<BR>&nbsp;&nbsp;&nbsp;&nbsp;&nbsp;"Ne znam!" viknuo je. "Možda smo to sami učinili!" Veslao je sve snažnije dok su se Galaktinci smejali. Pokušavao je da udahne teški vakuum. "Ostavite me na miru! Pustite me da idem kući!"
<BR>&nbsp;&nbsp;&nbsp;&nbsp;&nbsp;Iznenada se u daljini pojavila Flota. Brodovi su izgledali veći od Meseca - veći od zvezda. Bili su tamni i tihi, i taj prizor kao da je zaplašio čak i Galaktince.
<BR>&nbsp;&nbsp;&nbsp;&nbsp;&nbsp;Onda su najbliže prastare kugle počele da se otvaraju. Tošio je tada shvatio da je Aki nestao. Njegov čamac je nestao. Vanzemaljci su nestali.
<BR>&nbsp;&nbsp;&nbsp;&nbsp;&nbsp;Poželeo je da vrisne, ali nije imao vazduha.
<BR>
<BR>&nbsp;&nbsp;&nbsp;&nbsp;&nbsp;Prodoran zvižduk dozvao ga je svesti u bolnom trenutku izgubljenosti. Naglo je seo i osetio da su saonice nezgodno odskočile zbog njegovog pokreta. Dok mu je pogled zbrkano preletao preko obzorja, u lice mu dunu jak vetar. Oštar miris Kitrupa ispunio mu je nozdrve.
<BR>&nbsp;&nbsp;&nbsp;&nbsp;&nbsp;"U pravi čas, Pentralo. Prilično si nas uplašio."
<BR>&nbsp;&nbsp;&nbsp;&nbsp;&nbsp;Tošio je uzdrhtao, a onda je vudeo Hikahi kako pliva u blizini, proučavajući ga jednim okom.
<BR>&nbsp;&nbsp;&nbsp;&nbsp;&nbsp;"Jesi li dobro, mali Oštrooki?"
<BR>&nbsp;&nbsp;&nbsp;&nbsp;&nbsp;"Eee... da, mislim da jesam."
<BR>&nbsp;&nbsp;&nbsp;&nbsp;&nbsp;"Onda se pozabavi svojim dovodom vazduha. Morali smo ga preseći da bi dobio vazduh."
<BR>&nbsp;&nbsp;&nbsp;&nbsp;&nbsp;Tošio je napipao presek ivica oštrih kao nož. Primetio je da su mu obe šake pažljivo previjene.
<BR>&nbsp;&nbsp;&nbsp;&nbsp;&nbsp;"Je li još neko povređen?" pitao je dok je opipavao džep na butini u potrazi za priborom za popravke.
<BR>&nbsp;&nbsp;&nbsp;&nbsp;&nbsp;"Nekoliko manjih opekotina. Užuvali smo u borbi kad smo ssshvatili da si dobro. Hvala što si nam rekao za SSassiju. Nikad ne bismo pogledali tamo da nisi bio uhvaćen i da nisi rekao šta si našao.
<BR>&nbsp;&nbsp;&nbsp;&nbsp;&nbsp;Sad je oslobađaju."
<BR>&nbsp;&nbsp;&nbsp;&nbsp;&nbsp;Tošio je znao da bi trebalo da bude zahvalan Hikahi što tako govori o njegovoj nevolji. Pravo je bilo da ga pošteno izgrdi što je brzopleto napustio formaciju i gotovo izgubio život.
<BR>&nbsp;&nbsp;&nbsp;&nbsp;&nbsp;Ali osećao se suviše izgubljeno da bi mogao da oseti čak i zahvalnost prema delfinskom poručniku. "Pretpostavljam da još nisu našli Fip-pita?"
<BR>&nbsp;&nbsp;&nbsp;&nbsp;&nbsp;"Još nema ni traga od njega."
<BR>&nbsp;&nbsp;&nbsp;&nbsp;&nbsp;Spora rotacija Kitrupa dovela je sunce do mesta na kome bi bilo oko četiri sata po zemaljskom vremenu. Nisko na istoku skupljali su se oblaci. Na vodi su se pojavili sitni talasi kojih ranije nije bilo.
<BR>&nbsp;&nbsp;&nbsp;&nbsp;&nbsp;"Možda će biti nevreme nešto kasnije", rekla je Hakihi. "Možda nije mudro koristiti nagone sa Zemlja na drugom svetu, ali mislim da nemamo čega da se plašimo..."
<BR>&nbsp;&nbsp;&nbsp;&nbsp;&nbsp;Tošio je podigao pogled. Na jugu je bilo nečeg... zažmirio je.
<BR>&nbsp;&nbsp;&nbsp;&nbsp;&nbsp;Ponovo se pojavilo: blesak, zatim još jedan. Sledila su jedno za drugim dva sitna svetla, gotovo nevidljiva nad svetlucanjem mora.
<BR>&nbsp;&nbsp;&nbsp;&nbsp;&nbsp;"Od kada to traje"?" pokazao je prema južnom nebu.
<BR>&nbsp;&nbsp;&nbsp;&nbsp;&nbsp;"Kako to miliš, Tošio?"
<BR>&nbsp;&nbsp;&nbsp;&nbsp;&nbsp;"Ono bleskanje. Jesu li to munje?"
<BR>&nbsp;&nbsp;&nbsp;&nbsp;&nbsp;Delfinkine oči su se raširile, a usta blago zgrčila. Njena peraja uzburkala su vodu kada se uspravila da bi okrenula prema jugu prvo jedno pa drugo oko.
<BR>&nbsp;&nbsp;&nbsp;&nbsp;&nbsp;"Ne vidim ništa, Oštrooki. Kaži šta si primetio."
<BR>&nbsp;&nbsp;&nbsp;&nbsp;&nbsp;"Raznobojne bleskove. Eksplozije svetla. Mnogo..." Tošio je prestao da umotava svoj dovod vazduha. Za trenutak je gledao u prazno, pokušavajući da se seti.
<BR>&nbsp;&nbsp;&nbsp;&nbsp;&nbsp;"Hikahi", polako je rekao. "Mislim da me je Aki pozvao za vreme borbe sa travom. Da li si primila nešto preko svog aparata?"
<BR>&nbsp;&nbsp;&nbsp;&nbsp;&nbsp;"Ne, nisam, Tošio. Ali nemoj zaboraviti da mi, delfini, nismo naročito jaki u apstraktnom razmišljanju u borbi. P-pokušaj da se setiš šta je rekao, molim te."
<BR>&nbsp;&nbsp;&nbsp;&nbsp;&nbsp;Tošio je dodirnuo čelo. Obračun sa morskom travom nije bilo nešto čega bi se rado prisetio, bar ne sada. Sve se stopilo sa njegovom noćnom morom u pometnju i zbrku boja i zvukova.
<BR>&nbsp;&nbsp;&nbsp;&nbsp;&nbsp;"Mislim... misli da je rekao nešto kao da se ne javljamo radiom i da se vratimo kući... nešto o svemirskoj bici koja traje?"
<BR>&nbsp;&nbsp;&nbsp;&nbsp;&nbsp;Hikahi je zviždavo jeknula i zapenušala vodu, roneći natraške. Odmah se vratila, snažno udarajući repom.
<BR>
<BR>&nbsp;&nbsp;&nbsp;&nbsp;&nbsp;* Približi se
<BR>&nbsp;&nbsp;&nbsp;&nbsp;&nbsp;Zatvori se
<BR>&nbsp;&nbsp;&nbsp;&nbsp;&nbsp;* Pođi okolo - i uvis! *
<BR>
<BR>&nbsp;&nbsp;&nbsp;&nbsp;&nbsp;Površan trinarni. Bilo je u njemu nijansi primalnog delfinskog koji Tošio, naravno, nije razumeo. Ipak, osetio je jezu. Hikahi je bila poslednja od koje bi očekivao da pređe na primalni jezik. Dok je završavao obmotavanje svog dovoda za vazduh, sa žaljenjem je shvatio koliko ih sve može koštati to što nije ranije rekao Hikahi.
<BR>&nbsp;&nbsp;&nbsp;&nbsp;&nbsp;Brzo je navukao masku i nagnuo se da pritisne zaliske za potisak saonica, istovremno proveravajući podatke koje mu je prikazivala ivica šlema. Prošao je celokupnu proceduru pripreme za ronjenje brzinom koju je mogao da postigne samo onaj ko pripada četvrtom pokolenju kolonista na Kalafiji.
<BR>&nbsp;&nbsp;&nbsp;&nbsp;&nbsp;Pramac saonica brzo se spuštao dok se more uzdizalo zdesna. Sedam delfina izbilo je kroz zapenušanu vodu i izdahnulo vazduh.
<BR>&nbsp;&nbsp;&nbsp;&nbsp;&nbsp;"S-s-ssassia je privezana za tvoju krmu, Tošio. Možeš li malo da požuriš?" Kipiru ga je požurivao. "Sad nije vreme da se dangubi izmišljanjem pesssama!"
<BR>&nbsp;&nbsp;&nbsp;&nbsp;&nbsp;Tošio je iskrivio usta. Kako se Kipiru mogao još malopre tako srčano boriti da bi spasao život nekome koga toliko ismeva?
<BR>&nbsp;&nbsp;&nbsp;&nbsp;&nbsp;Setio se kako je Kipiru jurnuo u travu, gnevnog pogleda i sjaja u oku koji se pojavio kad ga je video. Ipak je sad bio zajedljiv i okrutan kao i uvek.
<BR>&nbsp;&nbsp;&nbsp;&nbsp;&nbsp;Oštar bleska svetla pojavio se na istoku, obasjavši nebo svuda oko njih. Delfini su zacičali kao jedan i odmah zaronili - svi osim Kipirua, koji je ostao pored Tošija, kad je vatra iz oblaka na istoku sunula u popodnevno nebo.
<BR>&nbsp;&nbsp;&nbsp;&nbsp;&nbsp;Saonice su konačno zaronile, ali u poslednjem trenutku Tošio i Kipiru videli su delić bitke divova.
<BR>&nbsp;&nbsp;&nbsp;&nbsp;&nbsp;Ogroman svemirski brod u obliku vrha strele sručio se pravo na njih, izrešetan i usijan. Vetar je raznosio trake purpurnog dima koji je izbijao iz velikih procepa na bokovima i odmah zadobijao igličast izgled zbog nadzvučne brzine broda. Dim je zaklonio čak i sjaj odbrambenih štitova velikog broda, školjke od gravitacije i plazme koje su se iskrile od nezdravog preopterećenja.
<BR>&nbsp;&nbsp;&nbsp;&nbsp;&nbsp;Dva pljosnata razarača pratila su ga na udaljenosti od jedva četiri dužine broda. Zraci ubrzane antimaterije bleskali su sa svakog od njih i dva puta su pogodili metu uz užasne eksplozije.
<BR>&nbsp;&nbsp;&nbsp;&nbsp;&nbsp;Tošio je bio pet metara ispod površine kad je stigao sonični udar. Zatresao je saonice koje su nastavile da se ljuljaju usred buke koja je zvučala kao kuća što se ruši. Voda se pretvorila u uzburkani vir pun mehurića i tela.
<BR>&nbsp;&nbsp;&nbsp;&nbsp;&nbsp;Dok se borio sa saonicama, Tošio je zahvaljivao Beskrajonu što nije bio na površini da čuje prolazak bitke. Kod Morgana su videli brodove kako umiru. Ali nikad ovako blizu.
<BR>&nbsp;&nbsp;&nbsp;&nbsp;&nbsp;Buka se konačno pretvorila u dugo, bučno režanje. Tošio je najzad uspeo da ispravi saonice.
<BR>&nbsp;&nbsp;&nbsp;&nbsp;&nbsp;SSassijini žalosni ostaci i dalje su ležali pričvršćeni na zadnji kraj saonica. Ostali delfini, suviše uplašeni ili razumni da bi pošli na povšinu, počeli su da se smenjuju kod malih vazdušnih komora poređanih duž donje ivice saonica. Na Tošiu je bilo da umiri saonice. To nije bilo lako u zapenušanoj vodi, ali obavio je stvar rutinskim kretnjama, bez razmišljanja.
<BR>&nbsp;&nbsp;&nbsp;&nbsp;&nbsp;Bili su blizu zapadne padine velikog, sivkastog, metalnog broda. Morsko bilje raslo je u razmacima duž nje. Nisu ni najmanje ličile na daveću morsku travu, ali to nije bilo niakvo jemstvo.
<BR>&nbsp;&nbsp;&nbsp;&nbsp;&nbsp;Tošiu se sve manje i manje dopadalo što je tu. Poželeo je da je kod kuće, gde su opasnosti jednostavne i lake za savladaivanje - lepljiva morska trava, ostrvske kornjače i tome slično - i gde nije bilo vanzemaljaca.
<BR>&nbsp;&nbsp;&nbsp;&nbsp;&nbsp;"Jesi li dobro?" upitala je Hikahi, prilazeći. Iz nje je zračila smirenost.
<BR>&nbsp;&nbsp;&nbsp;&nbsp;&nbsp;"Odlično sam", promrmljao je. "Dobro je što nisam još duže čekao da ti kažem za Akijevu poruku. Imaš puno pravo da budeš besna na mene."
<BR>&nbsp;&nbsp;&nbsp;&nbsp;&nbsp;"Ne budi smešan. Sad ćemo krenuti nazad. Brukida je oslabljen, pa sam ga privezala pod vazdušnu komoru. Ti isprednjači sa izviđačima, a mi ćemo za tobom. Hajde, k-kreći!"
<BR>&nbsp;&nbsp;&nbsp;&nbsp;&nbsp;"Razumem." Tošio je uzeo pravac i pritisnuo gas. Potisni motori su brujali dok su saonice ubrzavale. Nekoliko boljih plivača uspelo je da ostane uz njega dok se brdo polako gubilo zdesna.
<BR>&nbsp;&nbsp;&nbsp;&nbsp;&nbsp;Trebalo im je oko pet minuta da pođu. Ali tek što su krenuli, pogodio ih je cunami.
<BR>
<BR>&nbsp;&nbsp;&nbsp;&nbsp;&nbsp;To nije bio veliki talas, samo prvi od nekoliko koncentričnih prstenova koji su se širili sa mesta gde je oblutak pao u more. Oblutak je slučajno bio svemirski brod dug pola kilometra. Pao je, nadzvučnom brzinom, jedva pedeset kilometara daleko.
<BR>&nbsp;&nbsp;&nbsp;&nbsp;&nbsp;Talas je prodrmao saonice u svim pravima i gotovo stresao mladića sa njih. Oblak morskih otpadaka, otkinutih biljaka i mrtve i žive ribe vitlao je oko njega kao busenje u oluji. Buka je bila zaglušujuća.
<BR>&nbsp;&nbsp;&nbsp;&nbsp;&nbsp;Tošio je očajnički ščepao kontrole. Nekako je uspeo da, uprkos ogromnoj brzini, polako odigne krmu saonica i ukloni se ispred talasa. U pravom trenutku iščupao se iz vrtloga struje koja ga je vukla naniže i upravio maleno vozilo onuda kuda ga je vukao talas. Prema istoku.
<BR>&nbsp;&nbsp;&nbsp;&nbsp;&nbsp;Nešto pepeljastosivo prošlo je levo od njega. Za trenutak je preoznao Kipirua kako se bori da održi pravac u uzburkanoj vodi. Fin je zazviždao nešto nerazumljivo na trinarnom i nestao.
<BR>&nbsp;&nbsp;&nbsp;&nbsp;&nbsp;Tošija je možda vodio instinkt, a možda i sonarni ekran koji je pokazivao uzvitlani sneg, ali i slabe, izbledele tragove mape terena od pre nekoliko sekundi. Tošio je primorao saonice da zaokrenu ulevo što se oštrije moglo.
<BR>&nbsp;&nbsp;&nbsp;&nbsp;&nbsp;Grmljavina motora pod maksimalnim opterećenjem pretvorila se u urlik kad je očajnički smotao još više ulevo. Pred njim se pojavila ogromna, tamna masa metalnog broda! Već je mogao da oseti povratnu struju, dok mu se sa desne strane obrazovao udarni talas i vukao ga prema blago nagnutoj obali ostrva.
<BR>&nbsp;&nbsp;&nbsp;&nbsp;&nbsp;Tošio je želeo da vrisne, ali izgubio je dah od borbe. Stegao je zube i brojao dok su užasne sekunde prolazile.
<BR>&nbsp;&nbsp;&nbsp;&nbsp;&nbsp;Saonice su prošle pored same severne obale u oblaku mehurića. Iako je i dalje bio pod vodom, mogao je da pogleda desetak metara naniže sa desne strane i da vidi obalske biljke na ostrvu. Nalazio se u sredini visokog vodenog brega.
<BR>&nbsp;&nbsp;&nbsp;&nbsp;&nbsp;I prošao je! More se otvorilo i pred njim je ležala jedna od dubokih okenaskih pukotina, tamna i naizgled bez dna. Tošio je zalupio otvore na pramcu i otvorio tankove. Saonice su zaronile brže nego ikad ranije.
<BR>&nbsp;&nbsp;&nbsp;&nbsp;&nbsp;Tonuo je prilično nesigurno, krmom napred. Tošio je prolazio kroz oblake plutajućih otpadaka. Okruživale su ga tama i hladnoća, a on je hrlio u njih kao u utočište.
<BR>&nbsp;&nbsp;&nbsp;&nbsp;&nbsp;Kada je doveo saonice u mirnu dubinu, pred njim se otvorila dolina. Mogao je da oseti kako se nad njim valja cunami. Morsko bilje oko njega njihalo se na očito neuobičajen način. Sa svih strana spuštala se usporena kiša sitnih otpadaka, ali barem voda više nije pokušavala da iscedi dušu iz njega. Tošio je usporio zaranjanje i pošao prema središtu doline, daleko od svega. Tek tada je dopustio sebi da se skljoka u agoniji bolnih mišića i adrenalinske reakcije.
<BR>&nbsp;&nbsp;&nbsp;&nbsp;&nbsp;Bio je zahvalan sitnim, ljudskom rukom stvorenim simbiotima koji su upravo prečišćavali njegovu krv od suvišnog azota, sprečavajući pojavu dubinske bolesti.
<BR>&nbsp;&nbsp;&nbsp;&nbsp;&nbsp;Tošio je podesio motorre na četvrtinu brzine i oni su odahnuli, zazvučavši gotovo kao da im je laknulo. Svetiljkice na kontrolnoj tabli saonica bile su uglavnom zelene, što je bilo iznenađujuće posle svega što su saonice pretrpele.
<BR>&nbsp;&nbsp;&nbsp;&nbsp;&nbsp;Jedan indikator privukao mu je pogled - pokazivao je da vazdušna komora dejstvuje. Tošio je iznenada začuo slab, pevušeći zvuk; zviždukanje puno strpljenja i poštovanja.
<BR>
<BR>&nbsp;&nbsp;&nbsp;&nbsp;&nbsp;* Okean je što je što je što je -
<BR>&nbsp;&nbsp;&nbsp;&nbsp;&nbsp;beskrajni uzdah sanjanja -
<BR>&nbsp;&nbsp;&nbsp;&nbsp;&nbsp;* O morima što su što su što su -
<BR>&nbsp;&nbsp;&nbsp;&nbsp;&nbsp;i onima što tamo sanjaju - *
<BR>
<BR>&nbsp;&nbsp;&nbsp;&nbsp;&nbsp;Tošio je žurno pružio ruku da uključi hidrofone.
<BR>&nbsp;&nbsp;&nbsp;&nbsp;&nbsp;"Brukida! Jesi li dobro? Je li vazduh u redu?"
<BR>&nbsp;&nbsp;&nbsp;&nbsp;&nbsp;Začuo se uzdah, drhtav i umoran.
<BR>&nbsp;&nbsp;&nbsp;&nbsp;&nbsp;"Zdravo, Brzoprsti. Hvala što si mi spasao život. Leteo si kao pravi Tursiops."
<BR>&nbsp;&nbsp;&nbsp;&nbsp;&nbsp;"Taj brod koji smo videli mora da se razbio! A ako je bilo tako, svakako će se pojaviti povratni udari" Možda je bolje da neko vreme ostanemo ovde dole. Uključi sonar, tako da ostali mogu da nas pronađu i dođu po vazduh dok ne prođu talasi." Okrenuo je prekidač i istog trenutka dug niz coktaja raširio se kroz okolnu vodu. Brukida je zaječao.
<BR>&nbsp;&nbsp;&nbsp;&nbsp;&nbsp;"Oni neće doći, Tošio. Zar ih ne čuješ? Neće odgovoriti na tvoj poziv."
<BR>&nbsp;&nbsp;&nbsp;&nbsp;&nbsp;Tošio se namrštio. "Moraju! Hikahi će znati za povratne udare. Verovatno nas već sada traže! Možda bi trebalo da okrenem nazad!..." Pošao je da okrne saonice i oslobodi balast. Brukida ga je zabrinuo.
<BR>&nbsp;&nbsp;&nbsp;&nbsp;&nbsp;"Nemoj ići, Tošio! Neće koristiti ako i ti umreš! Čekaj dok talasssi prođu! Moraš živeti da kažeš Kraidaikiju!"
<BR>&nbsp;&nbsp;&nbsp;&nbsp;&nbsp;"O čemu to govoriš?"
<BR>&nbsp;&nbsp;&nbsp;&nbsp;&nbsp;"Slušaj, Oštooki. Slušaj!"
<BR>&nbsp;&nbsp;&nbsp;&nbsp;&nbsp;Tošio je odmahnuo glavom, a onda je opsovao i smanjio gas dok motor nije zaćutao. Okrenuo je regulator hidrofona.
<BR>&nbsp;&nbsp;&nbsp;&nbsp;&nbsp;"Čuješ li?" pitao je Brukida.
<BR>&nbsp;&nbsp;&nbsp;&nbsp;&nbsp;Tošio je sagnuo glavu i slušao. More je bilo zbrka zvukova. Huka odlazećeg talasa doplerovala se dok je on ležao. Jata riba tvorila su paničnu buku. Sa svih strana čulo se pomeranje stena i udaranje talasa o ostrvo.
<BR>&nbsp;&nbsp;&nbsp;&nbsp;&nbsp;A onda je čuo i to. Ponovljene piskutave zvižduke na primalnom delfinskom. Nijedan savremeni delfin nije ih koristio dok je vladao sobom.
<BR>&nbsp;&nbsp;&nbsp;&nbsp;&nbsp;To je samo po sebi bila loša vesst.
<BR>&nbsp;&nbsp;&nbsp;&nbsp;&nbsp;Jedan od uzvika bio je jasan. Mogao je lako da razazna osnovni poziv u pomoć. To je bio najraniji delfinski signal koji su razumeli ljudski naučnici.
<BR>&nbsp;&nbsp;&nbsp;&nbsp;&nbsp;Ali ostali zvuci... činila su ih najmanje tri glasa. Zvučali su neobično, vrlo odsečno i vrlo pogrešno!
<BR>&nbsp;&nbsp;&nbsp;&nbsp;&nbsp;"To je ssspasilačka groznica", zaječao je Brukida. "Hikahi je izbačena na obalu, povređena. Ona bi to mogla da zaustavi, ali je u delirijumu i samo pogrošava problem!"
<BR>&nbsp;&nbsp;&nbsp;&nbsp;&nbsp;"Hikahi..."
<BR>&nbsp;&nbsp;&nbsp;&nbsp;&nbsp;"Kao i Kraidaiki, ona je posvećena u Kinink... školu logičke discipline. Bila bi u stanju da primora ostale da prenebregnu krike onih na obali, da ih natera da zarone u sssigurnost na vreme."
<BR>&nbsp;&nbsp;&nbsp;&nbsp;&nbsp;"Zar oni ne shvataju da će nastupiti povratni udar?"
<BR>&nbsp;&nbsp;&nbsp;&nbsp;&nbsp;"Udari nusssu važni, Oštrooki!" uzviknuo je Brukida. "Oni će i samo dospeti na obalu ako im se ne pomogne! Ti si sa Kalafije. Kako možeš baš to o nama da ne znaš? I ja se otimam da odem i poginem, odgovarajući na taj poziv!"
<BR>&nbsp;&nbsp;&nbsp;&nbsp;&nbsp;Tošio je zaječao. Naravno da je znao za spasilačku groznicu, u kojoj su panika i strah uklanjali glazuru civilizovanosti i ostavljali delfine sa samo jednom pomisli - da spasu svoje sadruge bez obzira na lični rizik. Svakih nekoliko godina ta tagedija pogađala je čak i veoma napredne delfine Kalafije. Aki mu je jedanput rekao da ponekad kao da samo more zove u pomoć. Neki ljudi su tvrdili da su osetili isto - naročito oni koji su uzimali delfinski RNK u obredima Sanjačkog Kulta.
<BR>&nbsp;&nbsp;&nbsp;&nbsp;&nbsp;Nekad davno, za Tursiopsa, tuponosog delfina, bilo je najmanje verovatno da će dopusti da bude nasukan. Ali, genetički iženjering je negde poremetio ravnotežu. Pošto su geni drugih vrsta bili nakalemljeni na osnovnu garnituru Tursiopsa, neke sitnice su izmakle kontroli. Ljudski genetičari borili su se sa tim problemom tokom tri pokolenja. No, zasada su delfini plivali duž oštrice noža, gde je iracionalnost bila stalna opasnost.
<BR>&nbsp;&nbsp;&nbsp;&nbsp;&nbsp;Tošio se ugrizao za usnu. "Imaju svoje oklope", nesigurno je rekao.
<BR>&nbsp;&nbsp;&nbsp;&nbsp;&nbsp;"Možemo se nadati. Ali je li verovatno da će ih pravilno koristiti kad čak i sad govore Primalni?"
<BR>&nbsp;&nbsp;&nbsp;&nbsp;&nbsp;Tošio je stegnutom pesnicom udario po saonicama. Ruka je već počela da mu trne od hladnoće. "Idem gore", objavio je.
<BR>&nbsp;&nbsp;&nbsp;&nbsp;&nbsp;"Ne! Ne smeš! Moraš čuvati svoju bezbednost-t!"
<BR>&nbsp;&nbsp;&nbsp;&nbsp;&nbsp;Tošio je zaškripao zubima. Uvek me zaklanjaju. Zaklanjaju ili zavitlavaju. Delfini se ponašaju sa mnom kao sa delfinom i sad mi je već dosta toga!
<BR>&nbsp;&nbsp;&nbsp;&nbsp;&nbsp;Podesio je gas na četvrtinu i podigao kljun. "Sad ću te odvezati, Brukida. Hoćeš li moći da plivaš?"
<BR>&nbsp;&nbsp;&nbsp;&nbsp;&nbsp;"Da, ali..."
<BR>&nbsp;&nbsp;&nbsp;&nbsp;&nbsp;Tošio je pogledao na sonor. Na zapadu se stvarala pahuljasta linija.
<BR>&nbsp;&nbsp;&nbsp;&nbsp;&nbsp;"Hoćeš li moći da plivaš?" zahtevao je odgovor.
<BR>&nbsp;&nbsp;&nbsp;&nbsp;&nbsp;"Hoću. Mogu da plivam sasvim dobro. Ali nemoj me osloboditi blizu spasilačke groznice! Nemoj rizikovati sa povratnim udarom!"
<BR>&nbsp;&nbsp;&nbsp;&nbsp;&nbsp;"Vidim jedan kako dolazi. Biće razdvojeni po nekoliko minuta i vremenom će slabiti. Podesiću da se podignemo čim ovaj jedan prođe. Moraćeš da kreneš nazad na brod! Reci im šta se dešava i dovedi pomoć."
<BR>&nbsp;&nbsp;&nbsp;&nbsp;&nbsp;"To bi ti trebalo da učiniš, Tošio."
<BR>&nbsp;&nbsp;&nbsp;&nbsp;&nbsp;"Pusti sad to! Hoćeš li učiniti kao što kažem? Inače ću morati da te ostavim vezanog!"
<BR>&nbsp;&nbsp;&nbsp;&nbsp;&nbsp;Pauza je bila gotovo neprimetna, ali Brukidin glas se promenio. "Učiniću tačno kao što si rekao, Tošio. Dovešću pomoć."
<BR>&nbsp;&nbsp;&nbsp;&nbsp;&nbsp;Tošio je proverio opremu, a onda je skliznuo preko boka, pridržavajući se jednom rukom za hvataljke na ivici. Brukida ga je pogledao kroz prozirni omotač vazdušne komore. Delfinovu glavu okruživala je čvrsta opna mehurića. Tošio je prekinuo veze koje su držale Brukidu. "Moraćeš da uzmeš aparat za disanje."
<BR>&nbsp;&nbsp;&nbsp;&nbsp;&nbsp;Brukida je uzdahnuo dok je Tošio povlačio jednu ručicu pored vazdušne komore. Spustilo se malo gumeno crevo, čiji je jedan kraj prekrio Brukidin otvor za disanje. Tri metra creva obmotalo mu se poput zmije oko trupa. Aparati za disanje bili su neudobni i ometali su govor, ali ovako Brukida neće morati da izlazi na površinu po vazduh. Aparat za disanje pomoći će postarijem metalurgu da prenebregne krike u vodi - stalni, neudobni podsetnik na njegovo pripadništvo tehnološkoj kulturi.
<BR>&nbsp;&nbsp;&nbsp;&nbsp;&nbsp;Tošio je ostavio još samo jednu vezu oko Brukide. Vratio se na gornju površinu vozila baš kad je prvi povratni udar protutnjao odozgo.
<BR>&nbsp;&nbsp;&nbsp;&nbsp;&nbsp;Saonice su se propele, ali ovog puta bio je spreman. Nalazili su duboko i talas je prošao iznenađujuće brzo.
<BR>&nbsp;&nbsp;&nbsp;&nbsp;&nbsp;"U redu, idemo." Pritisnuo je gas do maksimuma i odbacio balast.
<BR>&nbsp;&nbsp;&nbsp;&nbsp;&nbsp;Uskoro mu se sa leve strane pojavilo metalno ostrvo. Glasovi njegovih sadruga na sonaru postali su uočljivo jači. Pozivi u pomoć preovladali su nad odgovorima spasilačke groznice.
<BR>&nbsp;&nbsp;&nbsp;&nbsp;&nbsp;Tošio je zaokrenu na sever. Hteo je da Brukida krene što sigurnije.
<BR>&nbsp;&nbsp;&nbsp;&nbsp;&nbsp;Upravo tada mu je jedno glatko, sivo telo preseklo put. Odmah je znao ko je to i kuda se uputio.
<BR>&nbsp;&nbsp;&nbsp;&nbsp;&nbsp;Presekao je poslednju vezu. "Kreni, Brukida! Ako se ponovo vratiš u blizinu ostrva, strgnuću ti oklop i pregrišću ti rep napola!"
<BR>&nbsp;&nbsp;&nbsp;&nbsp;&nbsp;Nije ni pogledao nazad kad se Brukida odgurnuo i zaljuljao saonice. Uključio je i pomoćni motor da bi pokušao da dostigne Kipirua. Najbrži plivač u posadi 'Brazdača' uputio se pravo na zapadnu obalu. Njegovi uzvici bili su na čistom primalnom delfinskom.
<BR>
<BR>&nbsp;&nbsp;&nbsp;&nbsp;&nbsp;"Proklet bio, Kipiru. Stani!"
<BR>&nbsp;&nbsp;&nbsp;&nbsp;&nbsp;Saonice su naglo ubrzale tik ispod površine vode. Popodne je odmicalo i oblaci su se crvenkasto presijavali, ali Tošio je jasno mogao da vidi Kipirua kako preskače sa talasića na talasić daleko napred. Uopšte nije obraćao pažnju na Tošiove pozive dok se približavao ostrvu gde su njegovi sadruzi ležali nasukani i pomahnitali.
<BR>&nbsp;&nbsp;&nbsp;&nbsp;&nbsp;Tošio se osećao bespomoćno. Sledeći povratni udar naići će za tri minuta. Ako on ne nasuče delfina, Kipiru će to verovatno učiniti sam. Kipiru je poticao sa Atlasa, novog i prilično primitivnog kolonizovanog sveta. Bilo je pitanje da li je znao za veštine mentalne discipline koje su poznavali Kriadaiki i Hikahi.
<BR>&nbsp;&nbsp;&nbsp;&nbsp;&nbsp;"Stani! Ako počnemo usklađeno, možemo raditi zajedno! Možemo izbeći povratne udare! Hoćeš li pustiti da te stignem?" vikao je. Nije vredelo. Fin je imao suviše veliku prednost.
<BR>&nbsp;&nbsp;&nbsp;&nbsp;&nbsp;Uzaludna potera iznervirala je Tošija. Kako je mogao živeti i raditi s delfinima celog života, a tako ih malo poznavati? Kad samo pomisli da ga je Zemaljsko veće izabralo za ovo putovanje zbog njegovog iskustva sa delfinima! Ha!
<BR>&nbsp;&nbsp;&nbsp;&nbsp;&nbsp;Tošija su delfini oduvek zavitlavali. Zavitlavali su svu ljudsku decu, iako su ih pažljivo štitili. No, kad se javio na 'Brazdaču', Tošio je očekivao da će se ponašati prema njemu kao prema odraslom oficiru. Naravno, biće malo doskočica, kao što ih je bilo između ljudi i delfina i kod kuće, ali isto tako i uzajamnog poštovanja. To se jednostavno nije dogodilo.
<BR>&nbsp;&nbsp;&nbsp;&nbsp;&nbsp;Kipiru je bio najgori, odmah je počeo sa teškim sarkazmima i nikad nije prekinuo.
<BR>&nbsp;&nbsp;&nbsp;&nbsp;&nbsp;Pa zašto, onda, pokušavam da ga spasem?
<BR>&nbsp;&nbsp;&nbsp;&nbsp;&nbsp;Setio se pomamne hrabrosti koju je Kipiru pokazao dok ga je izbavljao iz smrtonosne trave. Tada nije bili spasilačke groznice. Fin je imao punu kontrolu nad svojim oklopom.
<BR>&nbsp;&nbsp;&nbsp;&nbsp;&nbsp;Znači, smatra me za dete, shvatio je Tošio sa gorčinom. Nikakvo čudo što me sad ne čuje.
<BR>&nbsp;&nbsp;&nbsp;&nbsp;&nbsp;No, to je nudilo rešenje. Tošio se ugrizao za usnu, uzaludno tragajući za nekom alternativom. Da bi spasao Kipiruov život moraće potpuno da se ponizi. Bilo mu je teško da odluči da nanese takav udarac sopstvenom ponosu.
<BR>&nbsp;&nbsp;&nbsp;&nbsp;&nbsp;Uz divlju psovku, smanjio je brzinu i usmerio pramac naniže. Podesio je hidrofone na maksimum, progutao knedlu i povikao na primitivnom trinarnom:
<BR>
<BR>&nbsp;&nbsp;&nbsp;&nbsp;&nbsp;* Dete tone - dete se davi! *
<BR>&nbsp;&nbsp;&nbsp;&nbsp;&nbsp;* Dete tone - dete spasite *
<BR>&nbsp;&nbsp;&nbsp;&nbsp;&nbsp;* Ljudsko dete - treba mu pomoć *
<BR>&nbsp;&nbsp;&nbsp;&nbsp;&nbsp;* Ljudsko dete - dođite odmah! *
<BR>
<BR>&nbsp;&nbsp;&nbsp;&nbsp;&nbsp;Ponavljao je poziv ponovo i ponovo, zviždući usnama suvim do srama. Ovu jednostavnu melodiju poznavala su sva deca na Kalafiji. Ona koja su je koristila obično su tražila da budu prenesena do drugog ostrva da bi izbegla nevolje u koje su upala. Postojali su mnogo dostojanstveniji načini na koje je odrasla osoba mogla da pozove u pomoć.
<BR>&nbsp;&nbsp;&nbsp;&nbsp;&nbsp;A Kipiru ništa od toga nije čuo!
<BR>&nbsp;&nbsp;&nbsp;&nbsp;&nbsp;Osećao je da mu uši gore dok je ponavljao poziv.
<BR>&nbsp;&nbsp;&nbsp;&nbsp;&nbsp;Naravno, nisu se sva deca na Kalafiji lepo slagala sa delfinima. Svega četvrtinja ljudskog stanovništva bavila se nečim u vezi sa morem, ali to su bili oni koji su shvatali kako je najbolje postupati sa delfinima. Tošio je uvek smatrao da spada među takve.
<BR>&nbsp;&nbsp;&nbsp;&nbsp;&nbsp;Sada je svemu bio kraj. Ako stigne natrag na 'Brazdač', moraće da se krije u svojoj kabini... bar nekoliko dana ili nedlja koliko će biti potrebno pobednicima bitke nad Kitrupom da siđu i proglase ih za svoj posed.
<BR>&nbsp;&nbsp;&nbsp;&nbsp;&nbsp;Na sonarnom ekranu video je još jednu pahuljastu liniju kako se približava sa zapada. Pustio je da saonice skliznu malo dalje. Zapravo mu i nije bilo važno. Nastavio je da zviždi, ali osećao je da je na ivici suza.
<BR>
<BR>&nbsp;&nbsp;&nbsp;&nbsp;&nbsp;# gde - gde - gde dete je - gde dete je? gde #
<BR>
<BR>&nbsp;&nbsp;&nbsp;&nbsp;&nbsp;Primali delfinski! Gotovo! Tošio je gotovo zaboravio na svoju sramotu. Dohvatio je uže koje je ostalo od Brukidinog poveza i nastavio da zviždi.
<BR>&nbsp;&nbsp;&nbsp;&nbsp;&nbsp;Kraj njega je blesnula sivkasta pruga. Tošio se spustio u čučanj i uhvatio uže u obe ruke. Znao je da će Kipiru napraviti krug i pojaviti se s druge strane. Kad je ugledao prvi nagoveštaj sivog kako se diže uvis, Tošio se bacio sa saonica.
<BR>&nbsp;&nbsp;&nbsp;&nbsp;&nbsp;Vretenasto telo delfina izvilo se u naglom, paničnom pokušaju da izbegne sudar. Tošio je kriknuo kad ga je delfinov rep udario po grudima, ali to je bio više krik radosti nego bola. Dobro je procenio trenutak!
<BR>&nbsp;&nbsp;&nbsp;&nbsp;&nbsp;Kad se Kipiru ponovo izvio, Tošio se bacio unazad, dopustivši finu da prođe izmeđ unjega i i užeta. Sklopio je stopala oko delfinovog glatkog repa i povukao uže sa rešenošću dželata.
<BR>&nbsp;&nbsp;&nbsp;&nbsp;&nbsp;"Imam te!" uzviknuo je.
<BR>&nbsp;&nbsp;&nbsp;&nbsp;&nbsp;U tom trenutku pogodio ih je povratni udar.
<BR>
<BR>&nbsp;&nbsp;&nbsp;&nbsp;&nbsp;Cikloid je pokušao da ga se dočepa i poklopi ga. Delovi naplavina udarali su ga dok ga je kovitlanje vode bacalo unaokolo u prividnom savezništvu sa poludelim delfinom koji se otimao.
<BR>&nbsp;&nbsp;&nbsp;&nbsp;&nbsp;Ovog puta Tošio se nije plašio talasa. Bio je ispunjen divljom pomamom borbe. Adrenalin se širio kroz njega kao vrela plima. Prijalo mu je da spase Kipiruov život, kažnjavajući ga istovremeno fizički za nedelje ponižavanja.
<BR>&nbsp;&nbsp;&nbsp;&nbsp;&nbsp;Delfin se panično otimao. Dok se talas valjao nad njima, Kipiru je ispustio doziv koji je značio nedostatak vazduha. Očajnički je zaplivao prema površini.
<BR>&nbsp;&nbsp;&nbsp;&nbsp;&nbsp;Isplivali su i Tošio je jedva izbegao udarac mlaza pene iz Kipiruovog otvora za disanje. Kipiru je počeo da skače, obrćući se da bi se otresao nepoželjnog jahača.
<BR>&nbsp;&nbsp;&nbsp;&nbsp;&nbsp;Kad god bi zaronio, Tošio je pokušavao da ga dozove.
<BR>&nbsp;&nbsp;&nbsp;&nbsp;&nbsp;"Ti si razuman", dahtao je. "Proklet bio, Kipiru... ti si... ti si pilot zvezdanog broda!"
<BR>&nbsp;&nbsp;&nbsp;&nbsp;&nbsp;Znao je da bi trebalo da govori tinarnim, ali nije imalo smisla ni pokušavati, kad se istovremeno morao boriti za goli život.
<BR>&nbsp;&nbsp;&nbsp;&nbsp;&nbsp;"Zar imaš pileći mozak, ti... falusna simbolčino!" povikao je kad se voda sklopila oko njega. "Nedorasla ribetino! Pa, ubićeš me, proklet bio... Vanzemaljci su dosad porobili Kalafiju zato što vi, delfini, ne znate da držite jezik za zubima! Uopšte nije trebalo da vas povedemo u svemir!"
<BR>&nbsp;&nbsp;&nbsp;&nbsp;&nbsp;Reči su mu bile pune mržnje. Prezrive. Izgledalo je da ga je Kipiru konačno čuo. Propeo se iz vode kao pobesneli pastuv. Tošio je osetio da mu stisak popušta i bio je odbačen kao krpena lutka da bi se sa pljuskom spustio u more.
<BR>&nbsp;&nbsp;&nbsp;&nbsp;&nbsp;Tokom četrdeset pokolenja uzdizanja delfina zabeleženo je svega osamnaest slučajeva da su napali ljude sa ubilačkim namerama. U svakom od njih, svi delfini koji su bili u srodstvu sa napadačem bili su sterilisani. Tošio je očekivao da svakog trenutka bude zgnječen. Nije mu bilo važno. Shvatio je, konačno, uzrok svoje potištenosti. Izbio je na površinu dok se borio sa Kipiruom.
<BR>&nbsp;&nbsp;&nbsp;&nbsp;&nbsp;Sprečenost da ode kući nije bilo ono što ga je tištalo poslednjih nedelja. Postojalo je nešto drugo o čemu se nije usuđivao da razmišlja ni jedan jedini put posle bitke kod Morgana.
<BR>&nbsp;&nbsp;&nbsp;&nbsp;&nbsp;Itiji... vanzemaljci.... Galaktinci svih sojeva i verovanja koji su progonili 'Brazdača'... neće se zadovoljiti time da ulove brod sa delfinskom posadom.
<BR>&nbsp;&nbsp;&nbsp;&nbsp;&nbsp;Bar jedna vanzemaljska rasa mogla je shvatiti da 'Brazdač' može uspešno da se krije. Ili bi mogli da pomisle kako je posada uspela da prenese tajnu svog otkrića Zemlji. U oba slučaja, logičan sledeći korak za neku od izopačenih ili pokvarenih galaktinskih rasa bio bi iznuđivanje.
<BR>&nbsp;&nbsp;&nbsp;&nbsp;&nbsp;Zemlja bi mogla biti u stanju da se odbrani. Verovatno i Omnivarijum i Hermes. Timbrimi će štititi kolonije Kaanana.
<BR>&nbsp;&nbsp;&nbsp;&nbsp;&nbsp;Ali mesta kao Kalafija, ili Atlas, dosad su već siurno porobljena. Bili su taoci, svi koje je poznavao.. I Tošio je shvatio da za to treba da krivi delfine.
<BR>&nbsp;&nbsp;&nbsp;&nbsp;&nbsp;Sledeći udar mogao je naići svakog časa. Tošiju to više nije bilo važno.
<BR>&nbsp;&nbsp;&nbsp;&nbsp;&nbsp;Ostaci plutajućeg otpada lebdeli su svuda unaokolo. Na manje od kilometar udaljenosti, Tošio je mogao da vidi metalno brdo. Ličilo je na ono isto. Nije mogao da vidi ima li delfina nasukanih na obali.
<BR>&nbsp;&nbsp;&nbsp;&nbsp;&nbsp;Velika naplavina doplutala je do njega. Bio mu je potreban trenutak da shvati da je to Kipiru.
<BR>&nbsp;&nbsp;&nbsp;&nbsp;&nbsp;Tošio se uspravio u vodi dok je skidao masku sa lica.
<BR>&nbsp;&nbsp;&nbsp;&nbsp;&nbsp;"Pa", upitao je, "jesi li sad zadovoljan?"
<BR>&nbsp;&nbsp;&nbsp;&nbsp;&nbsp;Kipiru se okrenuo na bok i tamno oko pogledalo je u Tošija. Ispupčenje na delfinovom temenu, gde je ljudsko uplitanje stvorilo govorni aparat na mestu ranijeg otvora za disanje, ispustilo je dug, mek, vibrirajuući zvuk.
<BR>&nbsp;&nbsp;&nbsp;&nbsp;&nbsp;Tošio nije mogao biti siguran da li je to samo uzdah. Moglo je biti i izvinjenje na primalnom delfinskom. Već i sama takva mogućnost bila je dovoljna da ga razljuti.
<BR>&nbsp;&nbsp;&nbsp;&nbsp;&nbsp;"Zaveži! Hoću da znam samo jedno. Da li ću morati da te pošaljem nazag na brod, ili misliš da možeš ostati razuman dovoljno dugo da bi mi pomogao? Odgovori na angličkom i postaraj se da bude gramatički ispravno!"
<BR>&nbsp;&nbsp;&nbsp;&nbsp;&nbsp;Kipiru je zaječao, očito na muci. Posle nekoliko trenutaka teškog disanja konačno je progovorio, prilično sporo.
<BR>&nbsp;&nbsp;&nbsp;&nbsp;&nbsp;"Nemoj me ssslati nazad. Oni još zovu u pomoć! Učiniću šta budeš t-tražio!"
<BR>&nbsp;&nbsp;&nbsp;&nbsp;&nbsp;Tošio je oklevao. "Dobro. Pođi dole za saonicama. Kad ih nađeš, stavi aparata za disanje. Neću da te sputava potreba za vazduhom, a potreban ti je, takođe, stalan podstrek!
<BR>&nbsp;&nbsp;&nbsp;&nbsp;&nbsp;Onda dovezi saonice do ostrva, ali ne suviše blizu!"
<BR>&nbsp;&nbsp;&nbsp;&nbsp;&nbsp;Kipiru je široko klimnuo glavom. "Dobro!" uzviknuo je. Okrenuo se i zaronio u vodu. Bilo je to isto kao da mu je prepustio da sam donosi sve odluke.
<BR>&nbsp;&nbsp;&nbsp;&nbsp;&nbsp;Fin bi možda i ustuknuo da je shvatio šta Tošio namerava da učini.
<BR>&nbsp;&nbsp;&nbsp;&nbsp;&nbsp;Kilometar do ostrva; postojao je samo jedan način da se tamo stigne brzo i da se izbegne puzanje uz iskošenu, uglačanu površinu koju su stvorili korali. Još jednom je proverio orijentaciju, a onda mu je spuštanje nivoa vode pokazalo da talas dolazi.
<BR>&nbsp;&nbsp;&nbsp;&nbsp;&nbsp;Četvrti talas izgledao je iz daljine najslabiji. Znao je da ga osećaj vara. Bio je u dovoljno dubokoj vodi, tako da je uzdignuće delovalo pre kao blagi nabor nego kao zapenjeni rušilac. Zaronio je i zaplivao nasuprot struji pre nego što se vratio na površinu.
<BR>&nbsp;&nbsp;&nbsp;&nbsp;&nbsp;Morao je tačno da odmeri. Ako otpliva suviše daleko, neće moći da stigne do ostrva pre no što ga naredni talas ne odvuče ponovo na pučinu. Ako ostane ispred talasa, će jednostavno ga tresnuti na obalu.
<BR>&nbsp;&nbsp;&nbsp;&nbsp;&nbsp;Sve se odigralo prebrzo. Plivao je iz sve snage, ali nije znao da li je prešao preko vrha talasa ili nije. Jedan pogled mu je rekao da je prekasno za naknadna podešavanja. Okrenuo se da se suoči sa planinom prekrivenom zelenilom, koja se pomaljala pred njim.
<BR>&nbsp;&nbsp;&nbsp;&nbsp;&nbsp;Talas je počeo da se ruši stotinak metara ispred, ali nagib dna brzo je smanjivao snagu zapenušanog čudovišta. Vrh se kretao unatrag, prema Tošiju, čak i kad je talas udario o obalu.
<BR>&nbsp;&nbsp;&nbsp;&nbsp;&nbsp;Mladić je pribrao snagu kad ga je kresta talasa zahvatila. Bio je spreman da pogleda naniže u bezdan, a onda više ništa nije video.
<BR>&nbsp;&nbsp;&nbsp;&nbsp;&nbsp;Jedino što je video bila je mrena od bele pene kad je talas počeo da gubi snagu. Tošio je uzviknuo da bi mu slušni kanali ostali otvoreni i počeo mahnito da pliva da bi se zadržao na vrhu uzburkane plime pene i otpadaka.
<BR>&nbsp;&nbsp;&nbsp;&nbsp;&nbsp;Odjednom je svuda oko njega bilo zeleno. Drveće i žbunje koje je izdržalo ranije napade povijalo se pod ovim. Neka od njih bila su otrgnuta iz korena upravo dok je Tošio leteo pored njih. Druga su ostala i mlatila oko sebe dok je on promicao pokraj.
<BR>&nbsp;&nbsp;&nbsp;&nbsp;&nbsp;Nije se natakao ni na kakvu oštru granu. Nijedna čvrsta puzavica nije ga zadavila u prolazu. U zbrci prevrtanja i valjanja konačno je uspeo da se smiri, nekako zagrlivši stablo velikog drveta, dok je talas penušao oko njega i konačno se povukao.
<BR>&nbsp;&nbsp;&nbsp;&nbsp;&nbsp;Za divno čudo, bio je na nogama, prvi čovek koji je zakoračio na tlo Kitrupa. Tošio je ošamućeno gledao oko sebe, za trenutak ne verujući da je preživeo.
<BR>&nbsp;&nbsp;&nbsp;&nbsp;&nbsp;Onda je žurno otvorio masku i postao prvi čovek koji je povratio doručak na tlo Kitrupa.
</P></TD></TR></TABLE>
<P class="next">
<A HREF=p11.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
