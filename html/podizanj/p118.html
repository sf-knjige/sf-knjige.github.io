<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>106. TOŠIO
<P>&nbsp;&nbsp;&nbsp;&nbsp;&nbsp;Tošio je plivao iz sve snage, jer je struja pokušala da ga odvuče nazad. Borio se da izbije na otvoreno more. Konačno, kad je već osetio da bolne ruke i noge više neće izdržati, dospeo je do mirnijih voda. Pluća su mu pucala kad se okrenuo da pogleda metalno brdo, gotovo dva kilometra daleko, kako polako nestaje u sopstvenoj unutrašnjosti.
<BR>&nbsp;&nbsp;&nbsp;&nbsp;&nbsp;Nije moglo sasvim potonuti. Svrdlasto drvo nije završilo sa iskopavanjem kad su ga on i Deni razneli. Ostrvo će se verovatno umiriti kad ispuni pukotinu.
<BR>&nbsp;&nbsp;&nbsp;&nbsp;&nbsp;Prigušene eksplozije odjekivale su svuda oko njega. Tošio se izdigao u vodi i osvrnuo. Na svim ostrvima u blizini drveće se njihalo, i to ne od vetra. U daljini je video bar tri zamućena oblaka pare i dima kako se podižu iz zapenušanih delova mora. Čulo se tutnjanje podvodnih potresa.
<BR>&nbsp;&nbsp;&nbsp;&nbsp;&nbsp;I sve to zbog jedne male bombe? Uprkos svemu onome kroz šta je prošao, Tošio se spokojno pitao kakav bi mogao biti uzrok tome. Ostalo mu je još samo da izabere način na koji će umreti. Osećao se jezivo slobodnan.
<BR>&nbsp;&nbsp;&nbsp;&nbsp;&nbsp;Šta ako je bomba oslobodila tok magme, upitao se. Ako se negde pojavi vulkan, rekao bih da će to biti u pukotini svrdlastog drveta. No, pretpostavljam da će je ostrvo zapušiti.
<BR>&nbsp;&nbsp;&nbsp;&nbsp;&nbsp;Metalno brdo, koje mu je dve nedelje bilo dom, kao da je prestalo da tone. Nekoliko vrhova drveća njihalo se nad vodom.
<BR>&nbsp;&nbsp;&nbsp;&nbsp;&nbsp;Tošio se pitao kakva je bila sudbina Čarlsa Darta. Nije mogao da zamisli šimpanzu kako pliva na duže staze. Možda je tako i bolje. Čarli je bar imao brz odlazak.
<BR>&nbsp;&nbsp;&nbsp;&nbsp;&nbsp;Osetio se malo bolje kad se odmorio. Ponovo je počeo da pliva prema otvorenom moru.
<BR>&nbsp;&nbsp;&nbsp;&nbsp;&nbsp;Otprilike dvadeset minuta kasnije začuo je novo duboko tutnjanje. Okrenuo se u pravi čas da vidi kako udaljeno brdo raznosi strahovita eksplozija. Prljavština i bilje leteli su na sve strane. Samo brdo se izdiglo uvis, gotovo izišavši iz vode, raspalo se i nestalo u oblaku pare.
</P></TD></TR></TABLE>
<P class="next">
<A HREF=p119.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
