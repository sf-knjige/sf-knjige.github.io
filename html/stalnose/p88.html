<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>PISANI KEŠKI JEZIK
<P>&nbsp;&nbsp;&nbsp;&nbsp;&nbsp;Smatralo se da su čitanje i pisanje činioci ljudskog društvenog postojanja jednako bitni kao i sam govor. Već od svoje treće ili četvrte godine dete je učilo, kod kuće i u hejimama, da čita i da piše. Nijedan Keš nije bio nepismen, osim onih sa nedelatnim mozgom ili vidom; ali slepi su svoju nemoć da čitaju često nadoknađivali tako što su govorno pamćenje razvijali do izuzetnog stepena.
<BR>&nbsp;&nbsp;&nbsp;&nbsp;&nbsp;Dolinci su manje nego mi bili skloni da sagledavaju govor i pisanje kao jednu delatnost u dva različita oblika. Sve što mi kažemo može se i zapisati, a nama se čini da i treba da bude zapisano ako je od iole ikakve važnosti: pisanje potvrđuje izgovoreno i daje mu zvaničnost i važnost , pa je zato pisanje kod nas važnije od izgovaranja. Mi sad čitamo ono što će naši govornici reći, pre nego što oni to izgovore. Sadašnji načini upotrebe računara pospešuju i pojačavaju ovo uklapanje ljudske reči u vidljivi način njenog postojanja. Keši su imali mali broj vrsta tekstova koji se nikad nisu glasno kazivali niti čitali i nekoliko veoma važnih vrsta govora koji se nikad nisu zapisivali, pa zato nisu izjednačavali govor i pisanje kao jednu istu pojavu u dva oblika ili vida; Kešima su to bile dve vrste jezika, sa mogućnošću da se jedna u drugu prevode ako je to korisno i ako dolikuje.
<BR>
<BR>&nbsp;&nbsp;&nbsp;&nbsp;&nbsp;*Mastionica
<BR>
<BR>&nbsp;&nbsp;&nbsp;&nbsp;&nbsp;Azbuka koju su koristili u vreme našeg boravka u Dolini razvijena je nekoliko vekova pre toga, od strane jedne grupe ljudi u Madronskoj Vakvahe koji su bili nezadovoljni azbukom dotad važećom, takozvanom 'fesu' azbukom. Ta kitnjasta azbuka bila je, možda zbog toga što su je Keši pozajmili iz drugog jezika, ili zato što su tokom vekova dobrim delom izmenili glasove svog jezika, nezgodna za upotrebu i proizvoljna; imala je čak 67 slova pomoću kojih su zapisivana 34 fonema koje su Keši raspoznavali kao zasebne glasove svog jezika. Zato je 'aiha' 'nova' azbuka, sa 29 slova i dodatkom jednog znaka za Četiri Kuće i jednog znaka za Pet Kuća bila manje-više fonetska 'odstupanja nabrajamo u donjoj tabeli'. Likovno rešenje slova bilo je daleko strožije i škrtije, možda i previše racionalizovano. Učenjaci su iz radoznalosti prema drevnim vremenima učili fesu, ali svi važni dokumenti odavno su prepisani na novi način aiha pismom.
<BR>&nbsp;&nbsp;&nbsp;&nbsp;&nbsp;Pero i četkica bejahu oruđa za pisanje. Najčešće je bilo čelično pero u drvenoj držalji 'topionica u Kastohi proizvodila je čelik u količinama dovoljnim za ta pera, za šivaće igle, sečiva noževa, brijače i neke druge fine alatke, kao i za male mašinske delove'. U hejimama su koristili ptičja pera, zato što su smatrali da je svako ptičje pero već samo po sebi jedna reč. Četkica, od dlaka uglavljenih u bambus, bila je alternativa za one koji su više voleli da pišu tako. Izgleda da su se pesnici većinom opredeljivali za kaligrafiju četkicom rađenu, možda zato što je ona unosila nešto živosti u prilično jednolična slova aihe.
<BR>
<BR>&nbsp;&nbsp;&nbsp;&nbsp;&nbsp;*Pero sa staklenim vrhom
<BR>
<BR>&nbsp;&nbsp;&nbsp;&nbsp;&nbsp;*Pero-četkica
<BR>
<BR>&nbsp;&nbsp;&nbsp;&nbsp;&nbsp;Mastilo za pisanje perom izrađivano je od hrastovog tanina, lešnika, gvozdenog sulfata 'vitriola' i biljke indigo, a čuvano je u sivim, širokim, keramičkim mastionicama prijatnog oblika. Mastilo za pisanje četkicom izrađivano je od čađi spaljenog katrana ili od ulja mešanog sa lepkom i kamforom i čuvalo se u obliku kolačića ili štapića, kao kinesko mastilo. Mastilo za štampanje bilo je mešavina kalofonijuma, ulja iz semenki lana, takozvanog pinetar-sapuna, čađi i biljke, odnosno biljne boje zvane indigo.
<BR>&nbsp;&nbsp;&nbsp;&nbsp;&nbsp;Hartija je proizvođena u zadivljujućoj raznovrsnosti težina i tekstura. Pravljena je od mešavina čamove i druge drvne pulpe, od pamuka, lana, mačje trave i drugih močvarnih trava, od mlečne trave i od praktično svih ostalih vrsta vlakana. U radionici za proizvodnju hartije Knjiške Umetnosti u Telina-nai videla sam pesmu napisanu četkicom na jednom poluprozirnom, maglenom listu hartije, koji se po veličini razlikovao od svih uobičajenih formata; pesnik mi je rekao da je napravio taj list od padobrančića precvetalog maslačka i od iščetkane čičkove vunice. Smatrala sam da pesma ipak manje zaslužuje da se zapamti nego taj list hartije.
<BR>&nbsp;&nbsp;&nbsp;&nbsp;&nbsp;U Knjiškoj Umetnosti i Hrastovoj Loži svakog grada pravljeni su i deljeni papir i mastilo i drugi materijali za pisanje i štampanje, a obezbeđivane su i mogućnosti da oni koji žele sami prave papir i da sami štampaju.
<BR>&nbsp;&nbsp;&nbsp;&nbsp;&nbsp;Čovek je mogao napisati pesmu, ili niz pesama, na jednom velikom listu papira; kratka dela često su pisana na svicima, to jest rotulusima koji su namotavani oko uspravnih, valjkastih, drvenih štapova. Knjige su pravljene kao naše, tabaci su presavijani, slagani jedan preko drugog, spajani s jedne strane prošivanjem i lepljenjem i koričeni u teleću štavljenu kožu ili u pergament od kozje kože ili u tvrde kartonske korice obložene jakim platnom. Ljudi koji su mnogo pisali obično su sami pravili za sebe hartiju i koričili je u prazne knjige koje su onda rukom ispunjavali. Fino izrađene primerke knjiga i štampana književna dela obično su izrađivali prepisivači i štampari Knjiške Umetnosti; za takve primerke govorilo se da su vudaddu, 'vraćanje nazad radi ponovnog prolaska', davanje nove verzije, jedno od mogućih izvođenja - a ta ista reč odnosila se i na recitacije, na glumačku izvedbu nekog pisanog pozorišnog komada, ili na sviranje nekog muzičkog dela.
<BR>
<BR>&nbsp;&nbsp;&nbsp;&nbsp;&nbsp;*Zaprašivač hartije
<BR>
<BR>&nbsp;&nbsp;&nbsp;&nbsp;&nbsp;'posebnim prahom da se mastilo odmah osuši'
<BR>
<BR>&nbsp;&nbsp;&nbsp;&nbsp;&nbsp;KEŠKA AZBUKA
<BR>
<BR>&nbsp;&nbsp;&nbsp;&nbsp;&nbsp;KEŠKA AZBUKA ENGLESKI ALFABET MEĘUNARODNA FONETSKA TRANSKRIPCIJA TIH GLASOVA
<BR>&nbsp;&nbsp;&nbsp;&nbsp;&nbsp;'Dve vrste, odnosno dva različita izgovora glasa 'l', kao na početku i na kraju engleske reči little.'
<BR>&nbsp;&nbsp;&nbsp;&nbsp;&nbsp;'Vidi napomenu dole.'
<BR>&nbsp;&nbsp;&nbsp;&nbsp;&nbsp;'Kao što se ponekad izgovara u engleskoj reči 'what''
<BR>&nbsp;&nbsp;&nbsp;&nbsp;&nbsp;Ponekad 'x'
<BR>&nbsp;&nbsp;&nbsp;&nbsp;&nbsp;'Kao u engleskom 'off'.'
<BR>&nbsp;&nbsp;&nbsp;&nbsp;&nbsp;'Duže 'o', kao u engleskom 'oat'.'
<BR>&nbsp;&nbsp;&nbsp;&nbsp;&nbsp;'Dvoglasnik, to jest dva slivena glasa, kao u engleskom 'go''
<BR>&nbsp;&nbsp;&nbsp;&nbsp;&nbsp;'Dugo 'u' kao u engleskom 'toot'.'
<BR>&nbsp;&nbsp;&nbsp;&nbsp;&nbsp;'Kao u engleskom 'the'; odnosno, u 'but', 'dumb''
<BR>&nbsp;&nbsp;&nbsp;&nbsp;&nbsp;'Kao u engleskom 'yet'.'
<BR>&nbsp;&nbsp;&nbsp;&nbsp;&nbsp;'Dugo 'a' kao u engleskom 'father'.'
<BR>&nbsp;&nbsp;&nbsp;&nbsp;&nbsp;'Dvoglasnik to jest slivena dva glasa, kao u engleskom 'tie'.'
<BR>&nbsp;&nbsp;&nbsp;&nbsp;&nbsp;'Kratko 'i' kao u engleskom 'pit'.'
<BR>&nbsp;&nbsp;&nbsp;&nbsp;&nbsp;'Dugo ujednačeno 'i' kao u engleskom 'meet'.'
<BR>&nbsp;&nbsp;&nbsp;&nbsp;&nbsp;Znak Pet Kuća, izgovara se 'z', služi kao sufiks rečima u modalitetu Pet Kuća, a u većini vrsta pisanja se ne koristi.
<BR>&nbsp;&nbsp;&nbsp;&nbsp;&nbsp;Znak Četiri Kuće 'ne izgovara se nikako'.
<BR>&nbsp;&nbsp;&nbsp;&nbsp;&nbsp;Znak za udvojeno slovo, piše se iznad slova koje treba shvatiti kao udvojeno.
<BR>
<BR>&nbsp;&nbsp;&nbsp;&nbsp;&nbsp;Napomena o keškom izgovoru slova r: u zavisnosti od okolnih glasova i reči, moglo je biti treperavo, to jest sa više treptaja vrhom jezika ''rrrrr'', ili glas nalik na muklo kratko 'e', ili frikativ kao englesko '&' na početku reči then, there, ili je moglo zvučati kao 'dr'; a kao završni zvuk u reči često je zvučalo kao 'tvrdo' 'e' u pojedinim rečima američkog engleskog, na primer her.
<BR>
<BR>&nbsp;&nbsp;&nbsp;&nbsp;&nbsp;Može se primetiti da u aiha azbuci postoji prilično pravilno napredovanje suglasnika, po mestu stvaranja, od zadnjeg dela usta napred do usana, pa nazad kroz polusuglasnike od dentalnih 'zubnih' ka glotalnim 'resičnim' i još jednom napred kroz sve samoglasnike. Niko nije znao zbog čega su diftonzi 'dvoglasnici' ou i ai uključeni u azbuku kao posebna slova, a podjednako česti ei i oi ne. Simbol ili slovo (&) koji označava da je tekst u modusu Pet Kuća 'to jest, u modusu Zemlje' čitao se kao 'z', a simbol ili slovo (&) za modus Četiri Kuće, to jest modus Neba, nije značio nikakav zvuk; znak za udvajanje pisao se iznad slova, ali nije spadao u sastav same azbuke, ni u njenom pisanju ni u izgovaranju 'recitovanju' cele azbuke napamet.
<BR>&nbsp;&nbsp;&nbsp;&nbsp;&nbsp;Tekst se pisao i čitao sleva nadesno i odozgo prema dole; ali klovnovi su pisali prevrnuto, odozdo prema gore, s desne strane ka levoj, naopakim slovima.
<BR>&nbsp;&nbsp;&nbsp;&nbsp;&nbsp;Nisu postojala 'velika slova'; rečenice su razdvajane znacima interpunkcije i razmakom. Samoglasnička slova obično su pisana nešto krupnije nego suglasnička.
<BR>
<BR>&nbsp;&nbsp;&nbsp;&nbsp;&nbsp;INTERPUNKCIJA
<BR>&nbsp;&nbsp;&nbsp;&nbsp;&nbsp;U natpisima 'inskripcijama' i zidnom 'muralnom' pisanju malo je interpunkcije upotrebljavano, izuzev kose crte koja razdvaja rečenice. U običnom i književnom pisanju interpunkcija je bila pomna i složena, sadržala je i onu vrstu naznaka o brzini 'tempu' i načinu izražavanja koju mi koristimo samo za muziku. Najvažniji znaci bili su sledeći:
<BR>&nbsp;&nbsp;&nbsp;&nbsp;&nbsp;ekvivalent naše tačke
<BR>&nbsp;&nbsp;&nbsp;&nbsp;&nbsp;'dvostruka tačka' koja znači otprilike isto što i završetak pasusa.
<BR>&nbsp;&nbsp;&nbsp;&nbsp;&nbsp;ekvivalent našeg zareza', kojim se razdvajaju dve etape iste rečenice
<BR>&nbsp;&nbsp;&nbsp;&nbsp;&nbsp;ekvivalent naše tačke i zapete, oznake da unutar jedne rečenice imamo neku celovitu grupu reči sa zasebnim značenjem.
<BR>&nbsp;&nbsp;&nbsp;&nbsp;&nbsp;Ta četiri znaka su, kao naša interpunkcija, imala sintaksičko značenje i doprinosila su jasnoći. Sledećih pet znakova odnosili su se na dinamiku i tempo:
<BR>&nbsp;&nbsp;&nbsp;&nbsp;&nbsp;Ekvivalent naše crte između zasebnih reči, koja označava zastoj. Dvaput napisan, ovaj znak je značio dužu pauzu, a napisan više puta značio je još dužu pauzu.
<BR>&nbsp;&nbsp;&nbsp;&nbsp;&nbsp;Keško podvlačenje je, kao i naše, značilo naglasak ili jači izgovor.
<BR>&nbsp;&nbsp;&nbsp;&nbsp;&nbsp;Suprotno od podvlačenja, nenaglašena reč, blagim ili ujednačenim tonom kazana.
<BR>&nbsp;&nbsp;&nbsp;&nbsp;&nbsp;Napisano iznad reči, imalo je značenje naše napomene 'fermata': prolongirati reč, izgovoriti je tako da ona potraje duže nego što je uobičajeno. Napisano na margini, imalo je značenje naše napomene 'ralentando': čitati sa usporavanjem koje postaje sve veće.
<BR>&nbsp;&nbsp;&nbsp;&nbsp;&nbsp;Pisalo se na margini i značilo je: ubrzaj čitanje, ili se vrati na normalnu brzinu čitanja.
</P></TD></TR></TABLE>
<P class="next">
<A HREF=p89.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
