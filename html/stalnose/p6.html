<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KARTA DEVET KUĆA
<P>&nbsp;&nbsp;&nbsp;&nbsp;&nbsp;PET KUĆA ZEMLJE
<BR>&nbsp;&nbsp;&nbsp;&nbsp;&nbsp;Prva Kuća Druga Kuća Treća Kuća Četvrta Kuća Peta Kuća
<BR>&nbsp;&nbsp;&nbsp;&nbsp;&nbsp;OPSIDIJAN PLAVA GLINA SERPENTINA ŽUTA TUGLA CRVENA TUGLA
<BR>&nbsp;&nbsp;&nbsp;&nbsp;&nbsp;severoistok severozapad s, i, j, z jugoistok jugozapad
<BR>&nbsp;&nbsp;&nbsp;&nbsp;&nbsp;crno plavo zeleno žuto crveno
<BR>&nbsp;&nbsp;&nbsp;&nbsp;&nbsp;mesec neslane vode stene tle tle
<BR>&nbsp;&nbsp;&nbsp;&nbsp;&nbsp;Pravac kretanja povezan sa svih Pet Kuća Zemlje jeste ka unutra.
<BR>&nbsp;&nbsp;&nbsp;&nbsp;&nbsp;ŽITELJI
<BR>&nbsp;&nbsp;&nbsp;&nbsp;&nbsp;Oni koji stanuju u Pet Kuća Zemlje jesu Zemlja sama, Mesec, sve stene i svi oblici kopna, sve neslane vode, pojedinačne životinje i ljudska bića sada živa, biljke koje ljudi koriste, domaće ptice i one koje žive na tlu, lovna divljač i domaće životinje.
<BR>&nbsp;&nbsp;&nbsp;&nbsp;&nbsp;Domaće životinje i ptice: ovce, goveda, konji, magarci, mazge, mačke, psi, himpiji, živina, kućni ljubimci.
<BR>&nbsp;&nbsp;&nbsp;&nbsp;&nbsp;Lovna divljač i ptice koje se love: jeleni, žbunski zec, veliki zec, divlja svinja, veverica, oposum, prepelica, fazan, divlja živina; ponekad divlja stoka, slatkovodne ribe, žabe, krabe.
<BR>&nbsp;&nbsp;&nbsp;&nbsp;&nbsp;Skupljačko bilje: bobičavo voće, semenske trave, korenje, lekovite trave, salate, jestive gljive, orasi, divlje voćke, stabla pogodna za drvnu građu, žiroviti i žučni hrastovi, kalifornijski rogoz, trava pahulja, divlje cveće i tako dalje.
<BR>&nbsp;&nbsp;&nbsp;&nbsp;&nbsp;Domaće biljke - drvne: maslina, šljiva, breskva, nektarina, kajsija, trešnja, višnja, kruška, grožđe, badem, lešnik, pomorandža, limun, jabuka, ruža i tako dalje.
<BR>&nbsp;&nbsp;&nbsp;&nbsp;&nbsp;Domaće biljke - nedrvne: pasulj, grašak, legumi, kukuruz, bundeva, krompiri, crni luk, paradajz, tomatilo, biberi, okra, beli luk, povrće iz porodice kupusa, korensko povrće, lubenice i dinje, lekovite trave; konoplja, pamuk, lan; baštensko cveće, i tako dalje.
<BR>&nbsp;&nbsp;&nbsp;&nbsp;&nbsp;SVEČANOSTI
<BR>&nbsp;&nbsp;&nbsp;&nbsp;&nbsp;Žitelji svih Pet Kuća Zemlje zajedno plešu Nebeske plesove svečanosti Sveta 'oko prolećne ravnodnevice' i Ples Sunca 'u vreme kratkodnevice'.
<BR>&nbsp;&nbsp;&nbsp;&nbsp;&nbsp;Mesečev Ples Vodeni Ples Letnji Ples Vinski Ples Travni Ples
<BR>&nbsp;&nbsp;&nbsp;&nbsp;&nbsp;LOŽE
<BR>&nbsp;&nbsp;&nbsp;&nbsp;&nbsp;Loža Lovora i Loža Tragača su pod pokroviteljstvom svih Pet Kuća Zemlje.
<BR>&nbsp;&nbsp;&nbsp;&nbsp;&nbsp;Loža Krvi Loža Lovaca Lekarska Loža Loža Saditelja
<BR>&nbsp;&nbsp;&nbsp;&nbsp;&nbsp;Društvo Klovnova Loža Ribolovaca Društvo Hrasta Društvo Zelenog
<BR>&nbsp;&nbsp;&nbsp;&nbsp;&nbsp;Krvi Loža Soli Društvo Masline
<BR>&nbsp;&nbsp;&nbsp;&nbsp;&nbsp;Društvo Belih Klovnova
<BR>&nbsp;&nbsp;&nbsp;&nbsp;&nbsp;Društvo Jagnjeta
<BR>&nbsp;&nbsp;&nbsp;&nbsp;&nbsp;UMETNOSTI
<BR>&nbsp;&nbsp;&nbsp;&nbsp;&nbsp;Staklarska umetnost Lončarska umetnost Knjiška umetnost Umetnost drveta Vinarska umetnost
<BR>&nbsp;&nbsp;&nbsp;&nbsp;&nbsp;Štavilačka umetnost Umetnost vode Umetnost bubnjeva Kovačka umetnost
<BR>&nbsp;&nbsp;&nbsp;&nbsp;&nbsp;Tkačka umetnost
<BR>&nbsp;&nbsp;&nbsp;&nbsp;&nbsp;ČETIRI KUĆE NEBA
<BR>&nbsp;&nbsp;&nbsp;&nbsp;&nbsp;Šesta Kuća Sedma Kuća Osma Kuća Deveta Kuća
<BR>&nbsp;&nbsp;&nbsp;&nbsp;&nbsp;KIŠA OBLAK VETAR MIRNI VAZDUH
<BR>&nbsp;&nbsp;&nbsp;&nbsp;&nbsp;Za sve Četiri Kuće Neba pravci su prema nadiru i prema zenitu.
<BR>&nbsp;&nbsp;&nbsp;&nbsp;&nbsp;Boje sve Četiri Kuće Neba su dugin spektar i bela.
<BR>&nbsp;&nbsp;&nbsp;&nbsp;&nbsp;medved puma kojot jastreb
<BR>&nbsp;&nbsp;&nbsp;&nbsp;&nbsp;smrt san divljina večnost
<BR>&nbsp;&nbsp;&nbsp;&nbsp;&nbsp;dole gore preko napolje
<BR>&nbsp;&nbsp;&nbsp;&nbsp;&nbsp;ŽITELJI
<BR>&nbsp;&nbsp;&nbsp;&nbsp;&nbsp;Oni koji stanuju u Četiri Kuće Neba jesu većina ptica, morske ribe, školjke, divlje životinje koje nisu lovljene radi hrane 'puma, ris, divlja mačka, kojot, divlji pas, medved, kobac, miš, voluharica, pacov, šumski pacov, veverica, zemaljska veverica, čipmank, krtica, tvor, bodljikavo prase, dabar, lija, šišmiš', reptili, vodozemci, insekti; svaka biljka ili životinja shvaćena kao vrsta, ili uopšteno; ljudska bića shvaćena kao vrsta, narod, pleme ili nacija; mrtvi; nerođeni; sva bića u pričama ili snovima; okeani, Sunce, zvezde.
<BR>&nbsp;&nbsp;&nbsp;&nbsp;&nbsp;SVEČANOSTI
<BR>&nbsp;&nbsp;&nbsp;&nbsp;&nbsp;Stanovnici Čertiri Kuće plešu Plesove Zemlje na Svetskoj Svečanosti, kao i Ples Sunca.
<BR>&nbsp;&nbsp;&nbsp;&nbsp;&nbsp;LOŽE
<BR>&nbsp;&nbsp;&nbsp;&nbsp;&nbsp;Loža Crne Tugle i Loža Madrone su pod pokroviteljstvom sve Četiri Kuće Neba.
<BR>&nbsp;&nbsp;&nbsp;&nbsp;&nbsp;UMETNOSTI
<BR>&nbsp;&nbsp;&nbsp;&nbsp;&nbsp;Mlinarska umetnost je pod pokroviteljstvom sve Četiri Kuće Neba.
<BR>
<BR>&nbsp;&nbsp;&nbsp;&nbsp;&nbsp;U dolinaškom gradu svako je imao dve kuće: kuća u kojoj stanuješ, tvoje boravište, nalazi se u Levoj Ruci grada koji ima oblik dvojne spirale; a u Desnoj Ruci je tvoja Kuća, to su tvoje hejime. U domaćinstvu živiš sa onima koji su tvoji srodnici, po krvi ili po osnovu braka; u hejimama se srećeš sa svojom širom i trajnijom porodicom. Hejime su bile središte obožavanja, poučavanja, obuke, izučavanja, bile su sastajalište, politički forum, radionica, biblioteka, arhiv, muzej, berza, sirotište, hotel, studentski dom, utočište, mesto za gazdovanje dobrima i glavno središte ekonomske kontrole i upravljanja za celu zajednicu, kako interno, tako i u pogledu trgovine sa drugim gradovima naroda Keš i sa narodima izvan Doline.
<BR>&nbsp;&nbsp;&nbsp;&nbsp;&nbsp;U manjim gradovima hejime su bile velike petostrane podzemne odaje, izdeljene pregradama; iz zemlje je virio samo niski, četvorostrani, piramidni krov. Stepeništa su polazila od uglova ka vrhu, a ulaz je vodio kroz otvor na samom vrhu, pa merdevinama. U Telini i Kastohi odaje i krov bili su mnogo veći, a u Vakvahi, na Planini, hejime su bile pet velikih podzemnih kompleksa; njihove veličanstvene krovne piramide bile su okružene trgovima i pomoćnim zgradama. Javni prostor uokviren krivinom stambenih zgrada zvao se zborište ili zajedničko mesto; a prostor uokviren krivinom pet hejima zvao se plesalište. Mapa grada Sinšana na str. 178# pokazuje kakav je bio prostorni raspored keškog grada.
<BR>&nbsp;&nbsp;&nbsp;&nbsp;&nbsp;Dalje razmatranje o združenosti Loža i Umetnosti sa Kućama nalazi se u odeljku 'Lože, Društva, Umetnosti' na str. 430#. Kao što tablica pokazuje, Mlinari, čija su zanimanja uključivala odgovornost za vodenice, vetrenjače, generatore, različite vrste inženjerstva, kao i za pravljenje, korišćenje i održavanje mašina, imali su cenjen ali donekle nepravilan položaj, jer nijedna Kuća među živima nije bila odgovorna za njih.
<BR>&nbsp;&nbsp;&nbsp;&nbsp;&nbsp;Druge prividne nepravilnosti su posledica načina na koji je karta crtana i prevođenja. U engleskom jeziku čovek može reći da prepelica živi u Drugoj Kući, ali ako kažemo da žbunić paradajza živi u Petoj Kući, to već zvuči pomalo čudno; dok je tvrdnja da mrtvi i nerođeni stanuju u Kućama Neba veoma čudna. Keši bi mogli reći da je to zato što mi sami ne živimo u Kućama, nego ostajemo izvan.
<BR>
<BR>&nbsp;&nbsp;&nbsp;&nbsp;&nbsp;*Kojot
<BR>
<BR>&nbsp;&nbsp;&nbsp;&nbsp;&nbsp;Zgrade hejima su, ako vam je volja da tako kažete, Pet Kuća, ili materijalna ispoljavanja istih, odnosno njihovi prikazi. Kad je reč o Četiri Kuće, njihove glavna ispoljavanja su meteorološke: kiša za Šestu Kuću, oblaci, magla i izmaglica za Sedmu, vetar za Osmu, a za Devetu Kuću nepomični vazduh, razređeni vazduh, koji se i dahom naziva. Drugi veliki simboli Četiri Kuće - Medved, Puma, Kojot, Jastreb - mogu se sagledati kao mitološka sredstva, imaginativne konfiguracije, što bi značilo da ih ne treba shvatati doslovno; ipak, ne može se otpisati i doslovni vid. Ući u Kojotsku Kuću znači biti promenjen. Opet, Četiri Kuće su i i Kuće Smrti, Sna, Divljine, Večnosti. Svi ovi vidovi su međusobno povezani, tako da kiša, medved imrt mogu jedno drugo simbolisati; verbalne i ikonografske slike cvetaju u ovoj povezanosti. Čitav sistem je duboko metaforičan. Svoditi ga na ma koji drugi oblik bilo bi, po oceni naroda Doline, sujeverno.
<BR>&nbsp;&nbsp;&nbsp;&nbsp;&nbsp;Iz tog razloga sistem Devet Kuća ne nazivam religijom niti hejime religijskim građevinama, uprkos očite i neprekidne povezanosti dolinskog življenja i mišljenja sa svetošću. Oni nisu imali ni boga, ni bogove, ni veru. Ono što su, čini se, imali, bila je metafora koja dejstvuje. Zamisao koja se najviše primiče središtu te vizije jeste Kuća, znak je uzglobljena spirala ili hejija-if, a reč - ona u središtu, reč hvaljenja i promene - jeste heja!
<BR>
<BR>&nbsp;&nbsp;&nbsp;&nbsp;&nbsp;*Jastreb
</P></TD></TR></TABLE>
<P class="next">
<A HREF=p7.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
