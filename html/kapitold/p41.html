<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>41.
<P>&nbsp;&nbsp;&nbsp;&nbsp;&nbsp;Odgovori predstavljaju opasan zahvat nad vaseljenom. Mogu izgledati razborita, a ipak da ništa ne objašnjavaju.
<BR>
<BR>&nbsp;&nbsp;&nbsp;&nbsp;&nbsp;Bič Zensunija
<BR>
<BR>&nbsp;&nbsp;&nbsp;&nbsp;&nbsp;Pošto se čekanje na obećanu im pratnju oteglo, Odrade se najpre razijuti, a zatim poče da se zabavlja. Na kraju, počela je da prati robote u predvorju i da ih ometa pri kretanju. Većina ih je bila mala i nijedan nije ličio na čoveka.
<BR>&nbsp;&nbsp;&nbsp;&nbsp;&nbsp;Funkcionalnost. Obeležje iksijanskih servoa. Zaposlena, zaposlena, zaposlena, mala pratnja za kratak boravak na Raskršću ili njoj sličnoj planeti bilo gde drugde.
<BR>&nbsp;&nbsp;&nbsp;&nbsp;&nbsp;Bili su toliko uobičajeni da ih je malo ljudi uopšte primećivalo. Kako nisu bili u stanju da iziđu na kraj sa namernim uplitanjem, utonuli bi u nepokretno mrmljanje.
<BR>&nbsp;&nbsp;&nbsp;&nbsp;&nbsp;"Uvažene Naložnice imaju slabo razvijen ili nikakav smisao za humor." Znam, Murbela. Znam. Da li do njih stiže moja poruka? Do Dortujle je očigledno stigla. Izišla je iz svog zaklona i posmatrala tu antiku široko se iscerivši. Tam je gledala s neodobravanjem ali tolerantno. Suipol je bila oduševljena. Odrade je čak morala da je spreči da joj ne pomaže u imobiliziranju ovih uređaja.
<BR>&nbsp;&nbsp;&nbsp;&nbsp;&nbsp;"Pusti mene da im se suprotstavim, dete! Ja znam šta me čeka. Kada se uverila da je bila dovoljno jasna, Odrade zauze mesto ispod jednog lustera
<BR>&nbsp;&nbsp;&nbsp;&nbsp;&nbsp;"Sledi me, Tam" reče ona.
<BR>&nbsp;&nbsp;&nbsp;&nbsp;&nbsp;Tamalane poslušno stade ispred Odrade, sa opreznim izrazom na licu.
<BR>&nbsp;&nbsp;&nbsp;&nbsp;&nbsp;"Da li si primetila, Tam, da ta moderna predvorja teže da budu što manja?"
<BR>&nbsp;&nbsp;&nbsp;&nbsp;&nbsp;Tamalane udostoji krajnje ovlašnim pogledom ono što ju je okruživalo.
<BR>&nbsp;&nbsp;&nbsp;&nbsp;&nbsp;"Nekada su predvorja bila velika", nastavi Odrade. "Namera im je bila da obezbede moćnima ugled i ostave utisak na druge, dajući im na znanje, razume se, da je vlasnik veoma važna ličnost."
<BR>&nbsp;&nbsp;&nbsp;&nbsp;&nbsp;Tamalane shvati svrhu Odradinog dramoleta, te reče: "Ovih dana je čovek važan, ako uopšte putuje."
<BR>&nbsp;&nbsp;&nbsp;&nbsp;&nbsp;Odrade pogleda nepokretne robote, razbacane po podu predvorja. Neki su mrmljali i tresli se. Ostali su mirno čekali nekoga ili nešto da povrati red.
<BR>&nbsp;&nbsp;&nbsp;&nbsp;&nbsp;Autorecepcionista, jedna cev od crnog plaza sa jednim jedinim sjajnim komejom, iziđe sa stražnje strane svoga kaveza i stade da se probija između zaustavljenih robota kako bi se našla ispred Odrade.
<BR>&nbsp;&nbsp;&nbsp;&nbsp;&nbsp;"Danas je suviše vlažno. Imala je supast ženski glas. "Ne znam
<BR>&nbsp;&nbsp;&nbsp;&nbsp;&nbsp;šta ta Vremenska kontrola misli.
<BR>&nbsp;&nbsp;&nbsp;&nbsp;&nbsp;Odrade reče Tamalani, ne obraćajući pažnju na nju: "Zašto moraju da programiraju te mehaničke uređaje da simuliraju prijateljski raspoložene ljude?"
<BR>&nbsp;&nbsp;&nbsp;&nbsp;&nbsp;"To je bestidno", složi se Tamalane. Ona snažno ramenom odgurnu autorecepcionistkinju i ova se okrenu da ispita izvor smetnje, ali ne napravi nikakav drugi pokret.
<BR>&nbsp;&nbsp;&nbsp;&nbsp;&nbsp;Odrade odjednom shvati da je dirnula u silu koja je ulila snagu Batlerijanskom džihadu - motivaciju gomile.
<BR>&nbsp;&nbsp;&nbsp;&nbsp;&nbsp;Moja vlastita predrasuda!
<BR>&nbsp;&nbsp;&nbsp;&nbsp;&nbsp;Proučavala je te mehaničke stvari tako što im se suprotstavila.
<BR>&nbsp;&nbsp;&nbsp;&nbsp;&nbsp;Da li su čekale na uputstva, ili je možda morala direktno da im se obrati?
<BR>&nbsp;&nbsp;&nbsp;&nbsp;&nbsp;Još četiri robota uđoše u predvorje i Odrade prepoznade prtljag svoje skupine nagomilan na njima.
<BR>&nbsp;&nbsp;&nbsp;&nbsp;&nbsp;Sigurna sam da su nam sve stvari pažljivo ispitale. Tražite gde god hoćete. Nećete naći nikakav nagoveštaj o našim legijama.
<BR>&nbsp;&nbsp;&nbsp;&nbsp;&nbsp;Četiri robota užurbano su tapkala duž ivice prostorije, dok se konačno ne sapletoše na one nepokretne koji su im zatvorili prolaz. Roboti koji su nosili prtljag se potom zaustaviše i stadoše da čekaju da se ovo jedinstveno stanje stvari raščisti. Odrade im se otvoreno nasmeja. "Tamo se kreću znaci privremenog skrivanja našeg tajnog bića. Skrivanje i tajna.
<BR>&nbsp;&nbsp;&nbsp;&nbsp;&nbsp;Reči koje će uznemiriti posmatrače.
<BR>&nbsp;&nbsp;&nbsp;&nbsp;&nbsp;Hajde, Tam! Znaš u čemu je trik. Zbuni taj ogromni sadržaj nesvesnosti, izazovi osećanje krivice koje neće biti u stanju da prepoznaju. Unesi među njih nervozu, onako kako sam ja to učinila sa robotima. Neka se najzad zapitaju! Kakve su stvarne moći tih benegeseritskih veštica?
<BR>&nbsp;&nbsp;&nbsp;&nbsp;&nbsp;Tamalane prihvati svoju ulogu. Prolazna i tajna bića. Ona stade da izlaže objašnjenje za komeje, glasom kojim kao da se obraćala deci. "Šta nosiš sa sobom kada napuštaš svoje gnezdo? Jesi li jedan od onih koji pokušavaju sve da spakuju? Ili nosiš samo najpotrebnije?"
<BR>&nbsp;&nbsp;&nbsp;&nbsp;&nbsp;Šta će posmatrači klasifikovati kao najpotrebnije? Higijenski pribor za pranje ili rezervnu odeću? Oružje? To su tražili u našem prtljagu. Časne majke se trude da ne nose vidljivo oružje.
<BR>&nbsp;&nbsp;&nbsp;&nbsp;&nbsp;"Kako je ovo ružno mesto", reče Dortujla, pridruživši se Tamalani ispred Odrade i prihvativši se uloge u ovoj drami. "Čovek bi gotovo mogao pomisliti da je to namerno."
<BR>&nbsp;&nbsp;&nbsp;&nbsp;&nbsp;Ahhh, vi odvratni posmatrači. Osmotrite Dortujlu. Sećate li je se? Zašto se vratila kada zna šta joj možete učiniti? Da može postati hrana za futare? Vidite li kako malo brine o tome?
<BR>&nbsp;&nbsp;&nbsp;&nbsp;&nbsp;"Prolazna stanica, Dortujla", reče Odrade. "Većina ljudi nikada ne bi poželela da im ovo bude odredište. Neudobnost, kao i male nelagodnosti služe samo da te podsete na to."
<BR>&nbsp;&nbsp;&nbsp;&nbsp;&nbsp;"Usputna stanica, i nikada neće biti mnogo više od toga, sem ako je potpuno ne preurede", složi se Dortujla.
<BR>&nbsp;&nbsp;&nbsp;&nbsp;&nbsp;Hoće li ih čuti? Odrade upravi jedan krajnje smireni pogled prema odabranim komejima.
<BR>&nbsp;&nbsp;&nbsp;&nbsp;&nbsp;Ova ružnoća odaje nameru. Ona nam govori: "Obezbedićemo vam nešto za stomak, krevet, mesto da ispraznite mehur i creva, mesto na kome ćete moći da izvodite vežbe potrebne telu, ali uskoro vas neće biti jer mi u stvari samo želimo energiju koju ostavljate za sobom."
<BR>&nbsp;&nbsp;&nbsp;&nbsp;&nbsp;Autorecepcionistkinja zaobiđe Tamalane i Dortujlu s leđa i još jednom pokuša da uspostavi vezu sa Odrade.
<BR>&nbsp;&nbsp;&nbsp;&nbsp;&nbsp;"Smesta ćeš nas poslati u naše odaje!" dobaci im Odrade zureći u kiklopsko oko.
<BR>&nbsp;&nbsp;&nbsp;&nbsp;&nbsp;"Bože moj! Bile smo nepažljive."
<BR>&nbsp;&nbsp;&nbsp;&nbsp;&nbsp;Gde li su samo našle taj sirupasti glas? Odvratan. Ali za manje od minuta Odrade je već koračala prema izlazu iz predvorja. Ispred nje se kretao prtljag na leđima robota, Suipol tik iza nje, a sledile su ih Tamalane i Dortujla.
<BR>&nbsp;&nbsp;&nbsp;&nbsp;&nbsp;Jasno su videle, kada su prolazili pored njega, da je jedno krilo zdanja bilo zapušteno. Da li je to značilo da je saobraćaj na Raskršću bio na izmaku? Zanimljivo. Duž celog jednog hodnika reze su bile zabravljene. Skrivaju nešto? U na taj način stvorenoj tami otkrila je prašinu na podu, kao i u ulegnućima prozora, i svega nekoliko tragova mehanizama za održavanje. Možda je cilj bio da se prikrije ono što se nalazilo s druge strane tih prozora? Malo verovatno. Oni su već izvesno vreme zatvoreni.
<BR>&nbsp;&nbsp;&nbsp;&nbsp;&nbsp;Uočila je i ustrojstvo u onome što je bilo održavano. Bilo je vrlo malo prometa. To je bio učinak Uvaženih Naložnica. Ko se usuđivao da se mnogo kreće unaokolo, kada je bilo sigurnije ukopati se i moliti da te ne primete opasna tumarala? Prilazni putevi za elitne privatne odaje bili su održavani. Samo je ono najbolje bilo održavano na najvišem nivou.
<BR>&nbsp;&nbsp;&nbsp;&nbsp;&nbsp;Kada stignu izbeglice sa Gamua, biće mesta.
<BR>&nbsp;&nbsp;&nbsp;&nbsp;&nbsp;U predvorju jedan robot pruži Suipoli pulsirajućeg vodiča. "Kako biste kasnije pronašle put." Bila je to jedna okrugla plava lopta sa žutom strelicom koja je plutala u njoj i koja je pokazivala željeni pravac. "Kada stignete zazvoniće jedno sićušno zvono."
<BR>&nbsp;&nbsp;&nbsp;&nbsp;&nbsp;Sićušno zvono pulsatora najzad zazvoni.
<BR>&nbsp;&nbsp;&nbsp;&nbsp;&nbsp;I gde smo mi to stigle?
<BR>&nbsp;&nbsp;&nbsp;&nbsp;&nbsp;Na još jedno mesto na kome su njihove domaćice obezbedile 'sav mogući luksuz' dok istovremeno nisu dirale u njegovu odvratnost. Prostorije sa mekim žutim podovima, bledim svetloljubičastim zidovima, belim tavanicama. Bez psu-naslonjača. Na tome im je trebalo zahvaliti iako je njihovo odsustvo više govorilo o štednji nego o brizi da se gostu ugodi. Psu-naslonjače su zahtevale održavanje i skupo osoblje. Odrade ugleda nameštaj prekriven permafloks tkanjem, a iza tog tkanja oseti plastičnu elastičnost. Sve je bilo u bojama koje se nisu slagale sa bojom prostorija.
<BR>&nbsp;&nbsp;&nbsp;&nbsp;&nbsp;Krevet je predstavljao pravi mali šok. Neko je suviše doslovno shvatio zahtev za tvrdim madracem. Površina mu je bila od ravnog crnog plaza bez jastuka. Bez posteljine.
<BR>&nbsp;&nbsp;&nbsp;&nbsp;&nbsp;Kada je Suipol ovo ugledala zausti da protestuje, ali je Odrade ućutka. Uprkos benegeseritskim prihodima, udobnost je ponekada ostavljana po strani. Važno je bilo obaviti posao! To je bila njihova prva briga. Ako je Vrhovna majka povremeno morala da spava na nekoj tvrdoj površini bez prekrivki, preko toga se moglo preći u ime dužnosti. Pored toga, Bene Geserit je poznavao načine na koje je mogao da se prilagodi takvim beznačajnim stvarima. Odrade je hrabrila sebe da pređe preko ove nelagodnosti, svesna činjenice da bi kada bi se na ovo požalila, mogla doživeti još neku namernu uvredu.
<BR>&nbsp;&nbsp;&nbsp;&nbsp;&nbsp;Neka i ovo pridodaju svom tom nesvesnom zadovoljstvu i brizi koje ono donosi.
<BR>&nbsp;&nbsp;&nbsp;&nbsp;&nbsp;Pozvali su je dok je proučavala ostale njihove odaje, odajući minimalnu zabrinutost i otvoreno pokazujući da je sve ovo zabavlja. Kroz otvore na tavanici dopre jedan glas u trenutku kada se Odrade i njene drugarice pojaviše u zajedničkoj dnevnoj sobi: "Vratite se u predvorje gde vas čeka pratnja koja će vas odvesti Velikoj uvaženoj naložnici."
<BR>&nbsp;&nbsp;&nbsp;&nbsp;&nbsp;"Poći ću sama", reče Odrade utišavajući primedbe.
<BR>&nbsp;&nbsp;&nbsp;&nbsp;&nbsp;Jedna Uvažena Naložnica u zelenoj odori čekala je u krhkoj stolici na mestu na kome je hodnik ulazio u predvorje. Lice joj je bilo nalik na zid nekog zamka - kamen na kamenu. Usta nalik na branu kroz koju je udisala neku tečnost kroz providnu slamku. Kroz slamku se pela grimizna tečnost. Tečnost je mirisala na šećer. Oči su joj predstavljale oružje koje viri iznad bedema. Nos: nizbrdica niz koju su oči odašiljale svoju mržnju. Brada: slaba. Ta joj brada baš nije bila potrebna. Prikrivena misao. Nešto što je zaostalo od ranije konstrukcije. U njoj se moglo nazreti dete. A kosa: veštački potamnjena do blatnjavo smeđe boje. To nije bilo važno. Važne su bile oči, nos i usta.
<BR>&nbsp;&nbsp;&nbsp;&nbsp;&nbsp;Žena lagano ustade, drsko naglašavajući da joj je učinila čast samim tim što je primetila Odrade.
<BR>&nbsp;&nbsp;&nbsp;&nbsp;&nbsp;"Velika uvažena naložnica pristaje da vas primi."
<BR>&nbsp;&nbsp;&nbsp;&nbsp;&nbsp;Dubok gotovo muški glas. Oko sebe je podigla tako visoki zid od ponosa da ga je isticala u svakom svom postupku. Bila je čvrsto svezana neotklonjivom predrasudom. Znala je tako mnogo stvari, predstavljala je živi popis neznanja i strahova. Odrade je sagleda kao odličan primer za ranjivost Uvaženih Naložnica.
<BR>&nbsp;&nbsp;&nbsp;&nbsp;&nbsp;Posle mnogih skretanja i hodnika, koji su bili svetli i čisti, stigoše do jedne dugačke odaje - koju je sunce obasjavalo prodirući kroz niz prozora, sa pomno izrađenom vojnom konzolom na jednom kraju; tu su se projektovale karte svemira i zemlje. Središte paučine kraljice-pauka? Odrade posumnja u to. Konzola je bila suviše uočljiva. Bila je malo drugačijeg oblika, jer je napravljena u Raštrkavanju ali niko nije mogao da se prevari u pogledu njene namene. Polja kojima ljudska bića mogu da manipulišu imaju fizička ograničenja, a prekrivka za mentalni uskladištivač nije mogla predstavljati ništa drugo iako je imala oblik kule i čudnu prljavo žutu boju.
<BR>&nbsp;&nbsp;&nbsp;&nbsp;&nbsp;Ona prelete pogledom po prostoriji. Bila je oskudno nameštena. Nekoliko visećih stolica i malih stolova, te jedno veliko proširenje gde su ljudi (po svoj prilici) mogli da čekaju na naređenja. Ni traga od buke: ovo bi trebalo da bude središte akcije.
<BR>&nbsp;&nbsp;&nbsp;&nbsp;&nbsp;Utuvite to veštici u glavu!
<BR>&nbsp;&nbsp;&nbsp;&nbsp;&nbsp;Prozori na jednom dugačkom zidu otkrivali su da se sa druge strane nalaze kamene ploče i, dalje iza njih, bašte. Celo ovo mesto predstavljalo je nameštaljku.
<BR>&nbsp;&nbsp;&nbsp;&nbsp;&nbsp;Gde li je kraljica-pauk? Gde spava? Kako li još izgleda jazbina? Dve žene uđoše kroz jedan lučni prolaz sa kamenim pločama. Obe su bile odevene u crvene odore sa svetlucavim arabeskama i zmajolikim oblicima. Ukrasi su bili napravljeni od razbijenog su kamenja.
<BR>&nbsp;&nbsp;&nbsp;&nbsp;&nbsp;Odrade je i dalje ćutala. Bila je krajnje oprezna sve dok pratilja ne obavi predstavljanje, izgovorivši što je bilo moguće manje reči a potom žurno napustivši prostoriju.
<BR>&nbsp;&nbsp;&nbsp;&nbsp;&nbsp;Da joj Murbela nije skrenula pažnju Odrade bi pomislila da je zapovednica ona visoka, koja je stajala pored kraljice-pauka. Ali zapovednica je bila ona niža. Zadivljujuće.
<BR>&nbsp;&nbsp;&nbsp;&nbsp;&nbsp;Ova se nije samo dočepala vlasti. Ugmizala je u nju, koristeći pukotine. Jednog dana njene sestre bile su jednostavno stavljene pred svršen čin. Ona je bila tu, čvrsto ustoličena u središtu. Ko je mogao da se buni? Deset minuta pošto biste je napustili, bilo bi vam teško da se setite svojih zamerki. Te dve žene ispitivale su Odrade s istom pomnošću. Pa, dobro. To je i potrebno u ovom trenutku.
<BR>&nbsp;&nbsp;&nbsp;&nbsp;&nbsp;Pojava kraljice-pauka predstavljala je više od iznenađenja. Sve do ovog trenutka Bene Geserit nije raspolagao njenim fizičkim opisom. Dolazili su samo do privremenih projekcija, izmišljenih konstrukcija koje su se zasnivale na raštrkanim delićima dokaza. Konačno, evo je. Jedna sitna žena. Očekivala je da će videti napete mišiće pod crvenim trikoom koji je nosila ispod odore. Lice joj je bilo ovalno i neupečatljivo sa blagim smeđim očima u kojima su poigravale narandžaste tačkice.
<BR>&nbsp;&nbsp;&nbsp;&nbsp;&nbsp;Oseća strah i ljuta je zbog toga ali ne ume da pronađe razloge za svoj strah. Sve što ima je meta - ja. Šta li se nada da će dobiti od mene?
<BR>&nbsp;&nbsp;&nbsp;&nbsp;&nbsp;Pomoćnica je bila nešto drugo: pojava joj je bila daleko opasnija. Zlatna kosa pažljivo očešljana. Nos pomalo kukast, usne tanke, koža napeta preko visokih jagodica. I taj pakostan pogled.
<BR>&nbsp;&nbsp;&nbsp;&nbsp;&nbsp;Odrade još jednom osmotri crte lica kraljice-pauka: neko bi se
<BR>&nbsp;&nbsp;&nbsp;&nbsp;&nbsp;mogao naći na istinskoj muci ako bi trebalo da opiše njen nos trenutak pošto je izgubi iz vida.
<BR>&nbsp;&nbsp;&nbsp;&nbsp;&nbsp;Prav? Pa, donekle.
<BR>&nbsp;&nbsp;&nbsp;&nbsp;&nbsp;Obrve su joj bile iste boje kao i slamnata kosa. Kada su bila otvorena, usta su joj bila ružičasta; ali kada bi ih zatvorila, gotovo bi nestajala. Bilo je to lice na kome je bilo teško pronaći središnju tačku i stoga je celo postajalo nekako zamagljeno.
<BR>&nbsp;&nbsp;&nbsp;&nbsp;&nbsp;"Znači, ti predvodiš Bene Geserit."
<BR>&nbsp;&nbsp;&nbsp;&nbsp;&nbsp;Glas joj je bio dosta dubok. Čudno je vukao na galah i u njemu nije bilo ni traga žargonu, pa ipak čovek ga je osećao kao da joj je na vrhu jezika. Koristila se jezičkim trikovima. Murbelino znanje joj je koristilo da ih lakše uoči.
<BR>&nbsp;&nbsp;&nbsp;&nbsp;&nbsp;"Poseduju nešto nalik na Glas. Nije isto kao ono što ste vi meni podarile, ali postoje i druge stvari kojima se služe, izvesnim trikovima koji se zasnivaju na rečima."
<BR>&nbsp;&nbsp;&nbsp;&nbsp;&nbsp;Trikovi sa rečima.
<BR>&nbsp;&nbsp;&nbsp;&nbsp;&nbsp;"Kako bi trebalo da te oslovljavam?" upita Odrade.
<BR>&nbsp;&nbsp;&nbsp;&nbsp;&nbsp;"Čujem da me zovete kraljica-pauk." Narandžaste tačkice pakosno zaigraše u njenim očima.
<BR>&nbsp;&nbsp;&nbsp;&nbsp;&nbsp;"Ovde, u središtu tvoje mreže, i imajući u vidu tvoje neizmerne moći, bojim se da ću morati to da priznam."
<BR>&nbsp;&nbsp;&nbsp;&nbsp;&nbsp;"Znači, to je ono što zapažaš - moje moći." Taština!
<BR>&nbsp;&nbsp;&nbsp;&nbsp;&nbsp;Prva stvar koju je Odrade u stvari uočila bio je miris te žene. Kao da se okupala u nekom prejakom parfemu.
<BR>&nbsp;&nbsp;&nbsp;&nbsp;&nbsp;Prikriva li to ona feromone?
<BR>&nbsp;&nbsp;&nbsp;&nbsp;&nbsp;Da li to znači da je upozorena na sposobnost benegeseritkinja da donose sudove na osnovu beznačajnih podataka koje prikupljaju i čulima? Možda. Ta mogućnost je bila isto tako verovatna kao i mogućnost da joj je to bio omiljeni parfem. Taj čudni preparat prvenstveno je izazivao pomisao na egzotično cveće. Možda na nešto što je poticalo sa njenog rodnog sveta?
<BR>&nbsp;&nbsp;&nbsp;&nbsp;&nbsp;Kraljica-pauk položi šaku na svoju neupadljivu bradu. "Možeš me zvati Gospom."
<BR>&nbsp;&nbsp;&nbsp;&nbsp;&nbsp;Pratilja se pobuni. "Ovo je poslednji neprijatelj među milion planeta!"
<BR>&nbsp;&nbsp;&nbsp;&nbsp;&nbsp;Znači, na taj način razmišljaju o starom carstvu.
<BR>&nbsp;&nbsp;&nbsp;&nbsp;&nbsp;Gospa podiže ruku, kako bi je ućutkala. To je bilo krajnje nemarno izvršeno, a opet je toliko toga govorilo. Odrade u pomoćničinim očima ugleda žudnju, što je odmah podseti na Belondu. U njima se ogledala bezmerna pokvarenost koja je tražila pogodna mesta za napad.
<BR>&nbsp;&nbsp;&nbsp;&nbsp;&nbsp;"Od većine se traži da me oslovljavaju sa Velika uvažena naložnice", reče Gospa. "Iskazala sam ti čast." Ona pokaza prema lučnom prolazu iza sebe. "Nas dve ćemo šetati napolju dok budemo
<BR>&nbsp;&nbsp;&nbsp;&nbsp;&nbsp;razgovarale."
<BR>&nbsp;&nbsp;&nbsp;&nbsp;&nbsp;To nije bio poziv; bilo je to naređenje.
<BR>&nbsp;&nbsp;&nbsp;&nbsp;&nbsp;Odrade zastade kod vrata kako bi pogledala kartu koja se tamo nalazila. Crne na belom, sitne linije staza i nepravilnih obrisa sa oznakama na galaškom. Iza kamenih ploča nalazile su se bašte, oznake za biljke. Odrade se saže kako bi ih izbliza proučila, dok je Gospa strpljivo čekala očigledno se zabavljajući. Da, ezoteričko drveće i grmovi, tek nekoliko stabala sa jestivim voćem. Ova karta se ovde nalazila jedino da pojača ponos koje su osećale kao posledicu posedovanja.
<BR>&nbsp;&nbsp;&nbsp;&nbsp;&nbsp;Kada su stigle do pacija, Odrade odjednom reče: "Uočila sam tvoj parfem."
<BR>&nbsp;&nbsp;&nbsp;&nbsp;&nbsp;Gospu to natera da utone u sećanja i njen je glas bio nekako lagano prigušen kada je odgovorila.
<BR>&nbsp;&nbsp;&nbsp;&nbsp;&nbsp;Reč je o cvetnom obeleživaču identiteta za njen lični plameni grm. Zamislite samo! Ona je istovremeno i ljuta i tužna kada razmišlja o tome. A i pita se zašto sam to pomenula.
<BR>&nbsp;&nbsp;&nbsp;&nbsp;&nbsp;"Inače me grm ne bi prihvatio", zaključi Gospa.
<BR>&nbsp;&nbsp;&nbsp;&nbsp;&nbsp;Zanimljiv izbor glagolske napetosti.
<BR>&nbsp;&nbsp;&nbsp;&nbsp;&nbsp;Lako je bilo razumeti njen galah koji je govorila sa izvesnim naglaskom. Očigledno se nesvesno prilagodila slušaocu.
<BR>&nbsp;&nbsp;&nbsp;&nbsp;&nbsp;Ima dobar sluh. Provela je svega nekoliko sekundi u promatranju, slušanju i prilagođavanju kako bi je Odrade razumela. To je bio veoma stari umetnički oblik, koji je većina ljudskih bića veoma brzo usvajala.
<BR>&nbsp;&nbsp;&nbsp;&nbsp;&nbsp;Odrade je smatrala da ju je na to podstakla želja da se zaštiti.
<BR>&nbsp;&nbsp;&nbsp;&nbsp;&nbsp;Nije želela da je iko smatra za tuđinku.
<BR>&nbsp;&nbsp;&nbsp;&nbsp;&nbsp;U gene usađena osobina lakog prilagođavanja. Uvažene Naložnice je nisu izgubile ali ovo je predstavljalo slabu tačku. Nesvesne osobine tona nisu bile u potpunosti prikrivene i mnogo toga su otkrivale.
<BR>&nbsp;&nbsp;&nbsp;&nbsp;&nbsp;Uprkos svojoj razmetljivoj taštini, Gospa je bila inteligentna i samodisciplinovana. Predstavljalo je pravo zadovoljstvo doći do takvog mišljenja. Nije bilo potrebno okolišiti.
<BR>&nbsp;&nbsp;&nbsp;&nbsp;&nbsp;Odrade se zaustavi tamo gde se i Gospa zaustavila, na ivici pacija. Stajale su gotovo rame uz rame i Odrade, zureći prema bašti, zaprepasti njena gotovo benegeseritska pojava.
<BR>&nbsp;&nbsp;&nbsp;&nbsp;&nbsp;"Iznesi svoje uslove za potpisivanje primirja", reče Gospa.
<BR>&nbsp;&nbsp;&nbsp;&nbsp;&nbsp;"Kolika mi je vrednost kao taocu?" upita Odrade.
<BR>&nbsp;&nbsp;&nbsp;&nbsp;&nbsp;Pogled joj je bio narandžast!
<BR>&nbsp;&nbsp;&nbsp;&nbsp;&nbsp;"Očigledno si već postavila sebi to pitanje", reče Odrade.
<BR>&nbsp;&nbsp;&nbsp;&nbsp;&nbsp;"Nastavi." Narandžasta boja se polako povlačila.
<BR>&nbsp;&nbsp;&nbsp;&nbsp;&nbsp;"Sestrinstvo ima tri kandidatkinje koje mogu da me zamene." Odrade upotrebi svoj najprodorniji pogled. "Nas dve smo u stanju da oslabimo jedna drugu tako što ćemo obe biti uništene."
<BR>&nbsp;&nbsp;&nbsp;&nbsp;&nbsp;"U stanju smo da vas zgnječimo kao što to činimo kad je u pitanju neki insekt!"
<BR>&nbsp;&nbsp;&nbsp;&nbsp;&nbsp;Čuvaj se narandžaste boje!
<BR>&nbsp;&nbsp;&nbsp;&nbsp;&nbsp;Odrade ne pometoše ova unutrašnja upozorenja. "Ruka koja bi nas zgnječila mogla bi da se otruje i bolest da vas proguta."
<BR>&nbsp;&nbsp;&nbsp;&nbsp;&nbsp;Jasnije se nije moglo reći bez određenih pojedinosti.
<BR>&nbsp;&nbsp;&nbsp;&nbsp;&nbsp;"Nemoguće!" Narandžast pogled.
<BR>&nbsp;&nbsp;&nbsp;&nbsp;&nbsp;"Zar misliš da ne znamo da su vas ovamo potisli vaši neprijatelji?"
<BR>&nbsp;&nbsp;&nbsp;&nbsp;&nbsp;Moj najopasniji gambit.
<BR>&nbsp;&nbsp;&nbsp;&nbsp;&nbsp;Odrade je posmatrala učinak koji je ovo proizvelo. Mračno mrgođenje nije bilo jedini vidljiv Gospin odgovor. Narandžasta boja je nestala, tako da su njene oči bile u čudnom, blagom neskladu sa licem koje je sijalo.
<BR>&nbsp;&nbsp;&nbsp;&nbsp;&nbsp;Odrade klimnu kao da je od Gospe dobila odgovor. "Mogle bismo da vas tako ranjive prepustimo onima koji vas progone, onima koji su vas uvukli u ovaj ćorsokak."
<BR>&nbsp;&nbsp;&nbsp;&nbsp;&nbsp;"Ti misliš da mi..."
<BR>&nbsp;&nbsp;&nbsp;&nbsp;&nbsp;"Mi znamo."
<BR>&nbsp;&nbsp;&nbsp;&nbsp;&nbsp;Sada konačno znam.
<BR>&nbsp;&nbsp;&nbsp;&nbsp;&nbsp;To saznanje izazva u njoj i oduševljenje i strah.
<BR>&nbsp;&nbsp;&nbsp;&nbsp;&nbsp;Šta se to tamo napolju nalazi što je u stanju da podjarmi ove žene?
<BR>&nbsp;&nbsp;&nbsp;&nbsp;&nbsp;"Gotovo smo okupile svoje snage pre..."
<BR>&nbsp;&nbsp;&nbsp;&nbsp;&nbsp;"Pre no što ćete se vratiti u arenu, gde ste sigurne da ćete biti smrvljene... gde ne možete računati na brojnost."
<BR>&nbsp;&nbsp;&nbsp;&nbsp;&nbsp;Gospin glas vrati se na meki galaški, koji je Odrade teško razumela. "Znači, bili su kod vas... i izložili vam svoju ponudu. Kakve ste budale ako verujete..."
<BR>&nbsp;&nbsp;&nbsp;&nbsp;&nbsp;"Nisam rekla da verujemo."
<BR>&nbsp;&nbsp;&nbsp;&nbsp;&nbsp;"Da je Logno, koja je tamo ostala..." Pokret glavom pokaza put pomoćnice koja je ostala u prostoriji, "... čula da mi se obraćaš na ovaj način, ti bi bila mrtva pre no što bih stigla da te upozorim na to."
<BR>&nbsp;&nbsp;&nbsp;&nbsp;&nbsp;"Srećna sam što se ovde nalazimo samo nas dve."
<BR>&nbsp;&nbsp;&nbsp;&nbsp;&nbsp;"Nemoj na to računati ako imaš nameru da ovako nastaviš!"
<BR>&nbsp;&nbsp;&nbsp;&nbsp;&nbsp;Odrade baci pogled preko ramena prema zgradi. Jasno su se videle promene izvršene u esnafskom nacrtu: jedno dugačko pročelje u prozorima, dosta egzotičnog drveta i dragog kamenja.
<BR>&nbsp;&nbsp;&nbsp;&nbsp;&nbsp;Bogatstvo.
<BR>&nbsp;&nbsp;&nbsp;&nbsp;&nbsp;Imala je posla sa tolikim bogatstvom da bi nekima čak bilo teško i da zamisle njegovu veličinu. Ništa od onoga što je Gospa želela, ništa što bi moglo da joj pruži njoj podređeno društvo, ne bi bilo odbijeno. Ništa, sem slobode da se vrati u Raštrkavanje.
<BR>&nbsp;&nbsp;&nbsp;&nbsp;&nbsp;Koliko čvrsto se Gospa držala fantazije da bi se njeno izbeglištvo moglo okončati. I kakva je to bila sila koja je naterala ovakvu jednu snagu da se vrati u staro carstvo? Zašto ovde? Odrade se nije usuđivala da pita.
<BR>&nbsp;&nbsp;&nbsp;&nbsp;&nbsp;"O ovome ćemo nastaviti u mojim odajama", zaključi Gospa.
<BR>&nbsp;&nbsp;&nbsp;&nbsp;&nbsp;Konačno ću stići do Jazbine Kraljice-pauka!
<BR>&nbsp;&nbsp;&nbsp;&nbsp;&nbsp;Gospine odaje predstavljale su malu zagonetku. Podovi su bili bogato prekriveni tepisima. Na ulazu ona odbaci sandale i unutra uđe bosa. Odrade postupi isto.
<BR>&nbsp;&nbsp;&nbsp;&nbsp;&nbsp;Obrati pažnju na otvrdlo meso duž bridova njenih stopala! Opasna oružja bila su u dobrom stanju.
<BR>&nbsp;&nbsp;&nbsp;&nbsp;&nbsp;Nije Odrade zbunio samo mekani pod, već i sama soba. Jedan mali prozor gledao je preko pažljivo održavane botaničke bašte. Na zidovima nije bilo ni draperija ni slika. Nikakvih ukrasa. Vrata kroz koja su ušle bila su prošarana senkom rešetke za ventilaciju. S desne strane nalazila su se još jedna vrata. Još jedan uređaj za ventilaciju. Dva meka siva ležaja. Dva mala sjajnocrna stola. Još jedan veći sto u zIatnim tonovima, iznad koga je svetlucalo zeleno polje nagoveštavajući da je u pitanju kontrolno polje. Odrade razabra fini pravougaoni obris projektora umetnutog u zlatni sto.
<BR>&nbsp;&nbsp;&nbsp;&nbsp;&nbsp;Ahhh, ovo je dakle njena radna soba. Da li smo ovde došle da bismo radile?
<BR>&nbsp;&nbsp;&nbsp;&nbsp;&nbsp;Ovo mesto odisalo je ukusom i uglađenošću. Neko se pobrinuo da odstrani sve što bi moglo da odvrati pažnju. Kakvo odvraćanje pažnje bi Gospa prihvatila?
<BR>&nbsp;&nbsp;&nbsp;&nbsp;&nbsp;Gde se nalaze ukrašene odaje? Ona mora da živi na poseban način u odnosu na svoju okolinu. Ne mogu se uvek stvarati mentalne prepreke koje odbijaju stvari što vas okružuju i neugodno naseljavaju vašu psihu. Ako želite pravu udobnost vaš dom ne može biti namešten na način koji vas nagriza; naročito treba voditi računa da ne nagriza nesvesni deo ličnosti. Ona je svesna nesvesnih slabih tačaka! Ova je odista opasna, ali dovoljno je jaka da kaže 'Da'.
<BR>&nbsp;&nbsp;&nbsp;&nbsp;&nbsp;Bila je to drevna benegeseritska oštroumnost. Tražiš one koji su u stanju da kažu 'Da'. Nikada se ne gnjavi sa podređenima koji su u stanju samo da kažu 'Ne'. Tragaš za onima koji bi mogli da sklope sporazum, potpišu ugovor, drže se obećanja. Kraljica-pauk nije često govorila 'Da', ali je nesumnjivo posedovala tu snagu i bila je svesna toga.
<BR>&nbsp;&nbsp;&nbsp;&nbsp;&nbsp;Trebalo je to da shvatim kada me je odvela na stranu. Prvi znak mi je uputila kada mi je dozvolila da je zovem Gospom. Da li sam bila suviše nepromišljena pomažući Tegu da organizuje svoj napad tako da nisam mogla da se zaustavim? Suviše je kasno za zadnje misli. Znala sam to kada sam ga pustila s uzice.
<BR>&nbsp;&nbsp;&nbsp;&nbsp;&nbsp;Kakve još sile možemo da privučemo?
<BR>&nbsp;&nbsp;&nbsp;&nbsp;&nbsp;Odrade beše svesna ustrojstva Gospine nadmoći. Vrlo je verovatno da su reči i kretnje nagonili kraljicu-pauka da uzmiče, da se ponovo šćućuri u budnoj svesti o vlastitim otkucajima srca.
<BR>&nbsp;&nbsp;&nbsp;&nbsp;&nbsp;Drama se mora nastaviti.
<BR>&nbsp;&nbsp;&nbsp;&nbsp;&nbsp;Gospa je nešto radila rukama u zelenom polju iznad zlatnog stola. Sva se posvetila tome, potpuno ignorišući Odrade, što je na neki način predstavljalo i uvređu i dompliment.
<BR>&nbsp;&nbsp;&nbsp;&nbsp;&nbsp;Ti se, veštice, nećeš mešati, jer ti to baš ne ide u račun i ti to znaš. Pored toga, nisi toliko važna da bi mi skretala pažnju.
<BR>&nbsp;&nbsp;&nbsp;&nbsp;&nbsp;Gospa je izgledala prilično uzrujana.
<BR>&nbsp;&nbsp;&nbsp;&nbsp;&nbsp;Da li je napad na Gamu bio uspešan? Da li izbeglice počinju da pristižu?
<BR>&nbsp;&nbsp;&nbsp;&nbsp;&nbsp;Narandžasti pogled konačno se usredsredi na Odrade. "Vaš pilot je upravo uništio i sebe i brod, radije nego da pristane na našu inspekciju. Šta ste to donele?"
<BR>&nbsp;&nbsp;&nbsp;&nbsp;&nbsp;"Nas same."
<BR>&nbsp;&nbsp;&nbsp;&nbsp;&nbsp;"Odašilješ neki signal!"
<BR>&nbsp;&nbsp;&nbsp;&nbsp;&nbsp;"Saopštavam svojim sadruzima da li sam živa ili ne. S tim ste se već srele. Neki naši preci su spaljivali svoje brodove pre napada. Kako bi onemogućili povlačenje."
<BR>&nbsp;&nbsp;&nbsp;&nbsp;&nbsp;Odrade je govorila s krajnjom pažnjom, podešavajući ton i vreme Gospinim reakcijama. "Ako budem imala uspeha, obezbedićete mi transport. Moj pilot je bio kiborg i šira nije mogla da ga zaštiti od vaših sondi. Imao je naređenje da se ubije kako vam ne bi pao u ruke."
<BR>&nbsp;&nbsp;&nbsp;&nbsp;&nbsp;"I snabdeo nas koordinatama vaše planete." Narandžasta boja počela je da iščezava iz Gospinih očiju, ali je još bila uznemirena. "Nisam mislila da vas ljudi u toj meri slušaju."
<BR>&nbsp;&nbsp;&nbsp;&nbsp;&nbsp;Kako ih držiš bez seksualnog vezivanja, veštice? Zar odgovor nije očigledan? Posedujemo tajne moći.
<BR>&nbsp;&nbsp;&nbsp;&nbsp;&nbsp;Polako sada, upozori Odrada sebe. Upotrebi metodičan pristup, budi pripravna na nove zahteve. Neka misli kako smo izabrale jedan metod odgovaranja i da ga se držimo. Koliko li ona zna o nama? Ne zna da čak i Vrhovna majka može biti samo delić mamca, meka za dobijanje obaveštenja od životne važnosti. Da li smo zbog toga u prednosti? Ako je tako, može li bolja obuka da nadmaši veću brzinu i brojnost?
<BR>&nbsp;&nbsp;&nbsp;&nbsp;&nbsp;Odrade nije znala odgovor.
<BR>&nbsp;&nbsp;&nbsp;&nbsp;&nbsp;Gospa se udobnije smesti iza zlatnog stola, ostavivši Odrade da stoji. Taj njen pokret ličio je na gnežđenje. Ona nije često napuštala ovo mesto. Ovo je bilo pravo središte njene mreže. Sve ono što je smatrala da joj je potrebno nalazilo se ovde. Dovela je Odrade u ovu sobu jer se drugde neprijatno osećala. U drugim odajama joj je bilo neudobno, možda je čak osećala da joj preti opasnost. Gospa nije izazivala opasnost. Jednom je to učinila, ali to je bilo davno, i ostalo je negde zaključano iza nje. Sada je želela samo da sedi ovde na sigurnom, u dobro organizovanoj čauri gde je mogla da manipuliše drugima.
<BR>&nbsp;&nbsp;&nbsp;&nbsp;&nbsp;Odrade zaključi da su ova zapažanja dobrodošla potvrda benegeseritskih dedukcija. Sestrinstvo je bez sumnje znalo kako da iskoristi ovu pouku.
<BR>&nbsp;&nbsp;&nbsp;&nbsp;&nbsp;"Zar nemaš ništa više da kažeš?" upita Gospa.
<BR>&nbsp;&nbsp;&nbsp;&nbsp;&nbsp;Želi da dobije na vremenu.
<BR>&nbsp;&nbsp;&nbsp;&nbsp;&nbsp;Odrade se odvaži da postavi pitanje. "Neizmerno me zanima zašto si pristala na ovaj susret?"
<BR>&nbsp;&nbsp;&nbsp;&nbsp;&nbsp;"Zašto te to zanima?"
<BR>&nbsp;&nbsp;&nbsp;&nbsp;&nbsp;"To mi baš... ne liči na tebe."
<BR>&nbsp;&nbsp;&nbsp;&nbsp;&nbsp;"Same određujemo šta liči na nas!" Prilično razdražljivo.
<BR>&nbsp;&nbsp;&nbsp;&nbsp;&nbsp;"Šta je to što vas zanima u vezi s nama?"
<BR>&nbsp;&nbsp;&nbsp;&nbsp;&nbsp;"Vi mislite da vas smatramo zanimljivima?"
<BR>&nbsp;&nbsp;&nbsp;&nbsp;&nbsp;"Možda čak nalazite da smo izvanredne, jer mi tako gledamo na vas."
<BR>&nbsp;&nbsp;&nbsp;&nbsp;&nbsp;Zadovoljan izraz na trenutak se pojavi na Gospinom licu. "Znala sam da ćemo vas zadiviti."
<BR>&nbsp;&nbsp;&nbsp;&nbsp;&nbsp;"Egzotiku zanima egzotika", potvrdi Odrade.
<BR>&nbsp;&nbsp;&nbsp;&nbsp;&nbsp;To na Gospinim usnama izazva poznati osmeh, osmeh nekoga čiji je mezimac upravo pokazao koliko je pametan. Ona ustade i uputi se ka jednom od prozora. Pozvavši Odrade da joj se pridruži, Gospa pokaza prema drveću iza prvih grmova u cvatu i prozbori onim mekim naglaskom koga je tako teško bilo pratiti.
<BR>&nbsp;&nbsp;&nbsp;&nbsp;&nbsp;Nešto odjednom aktivira unutrašnji alarm. Odrade se prepusti simultanom toku razmišljanja, tragajući za izvorom. Da li je bilo u pitanju nešto u ovoj sobi ili u kraljici-pauku? Ovom mestu, kao i većini stvari koje je Gospa činila, nedostajalo je spontanosti. Znači, sve ovo bilo je isplanirano s namerom da ostavi utisak. Pažljivo isplanirano.
<BR>&nbsp;&nbsp;&nbsp;&nbsp;&nbsp;Da li je ova ovde odista moja kraljica-pauk? Ili nas neka još moćnija posmatra?
<BR>&nbsp;&nbsp;&nbsp;&nbsp;&nbsp;Odrade je istraživala ovu misao vršeći hitro razvrstavanje. Bio je to proces koji je donosio više pitanja nego odgovora, mentalna stenografija bliska mentatskoj. Razvrstavati, kako bi se pronašlo nešto važno i iznelo na videlo latentno (ali uredno) zaleđe. Red je uglavnom bio proizvod ljudskih aktivnosti. Haos je postojao kao sirovina iz koje je trebalo stvoriti red. To je bio mentatski pristup, koji nije pružao nepokolebljive istine već izvanrednu polugu za donošenje odluka: sređeni skup podataka u jednom ne-zasebnom sistemu.
<BR>&nbsp;&nbsp;&nbsp;&nbsp;&nbsp;Najzad, Odrade dospe do jedne projekcije:
<BR>&nbsp;&nbsp;&nbsp;&nbsp;&nbsp;One se zabavljaju u haosu! Vole ga! One su zavisnice adrenalina! Znači, Gospa je zaista bila Gospa, Velika uvažena naložnica. Zauvek zaštitnica, zauvek vrhovna.
<BR>&nbsp;&nbsp;&nbsp;&nbsp;&nbsp;Nema nijedne važnije koja nas promatra. Gospa veruje da se pogađamo. Neko bi mogao pomisliti da to nikada ranije nije činila. Upravo tako!
<BR>&nbsp;&nbsp;&nbsp;&nbsp;&nbsp;Gospa dodirnu jedno neoznačeno mesto ispod prozora i zid se odmota, otkrivajući da je prozor predstavljao samo umetničku projekciju: ukaza se prolaz koji je vodio na jedan visoki balkon popločan tamnozelenim pločicama. S njega su se videle plantaže, mnogo drugačije od onih koje je prikazivala projekcija prozora. Ovde je haos bio očuvan, divljina je bila prepuštena sama sebi i izgledala je još značajnija kada bi se uporedila sa sređenim baštama u daljini. Kupinjaci, palo drveće, gusti grmovi. A iza svega: jednoliki redovi nečega što se ispostavilo da je povrće; bilo je tu automatskih žetelica koje su se lagano kretale napred-nazad, ostavljajući za sobom golo tle.
<BR>&nbsp;&nbsp;&nbsp;&nbsp;&nbsp;Odista su zaljubljene u haos!
<BR>&nbsp;&nbsp;&nbsp;&nbsp;&nbsp;Kraljica-pauk se nasmeši i povede je na balkon.
<BR>&nbsp;&nbsp;&nbsp;&nbsp;&nbsp;Čim je stupila na njega Odrade još jednom morade da zastane zatečena onim što je videla. U pitanju je bio ukras na parapetu s njene leve strane. Figura čovečje veličine oblikovana od neke gotovo nadzemaljske supstance, sva od raznih, lakih kao pero i zaobljenih površina.
<BR>&nbsp;&nbsp;&nbsp;&nbsp;&nbsp;Bacivši jedan potajan pogled na tu figuru Odrade uoči da je ona trebalo da predstavlja ljudsko biće. Muškarca ili ženu? U nekim položajima bio je to muškarac, a u nekima žena. Ravni i zaobljena mesta odgovarali su nepostojanim povetarcima. Tanke, gotovo nevidljive žice (kao da je u pitanju bila siga-žica) na kojima je visila virile su iz jedne tanano izrezbarene cevi pričvršćene za providnu izbočinu. Donji udovi figure gotovo su dodirivali pošljunčanu površinu potporne osnove.
<BR>&nbsp;&nbsp;&nbsp;&nbsp;&nbsp;Odrade je zurila kao omađijana.
<BR>&nbsp;&nbsp;&nbsp;&nbsp;&nbsp;Zašto li me podseća na Šeaninu 'Prazninu'?
<BR>&nbsp;&nbsp;&nbsp;&nbsp;&nbsp;Kada ju je vetar pokrenuo, činilo se kao da čitava kreacija pleše, povremeno prelazeći u graciozno hodanje, da bi potom izvela neku beskrajno sporu piruetu i okrenula se sa zadrškom i ispruženom nogom.
<BR>&nbsp;&nbsp;&nbsp;&nbsp;&nbsp;"Zove se 'Baletni majstor'", objasni Gospa. "Kada duvaju izvesni vetrovi - visoko izbacuje stopalo. Videla sam je kako trči, graciozno poput kakvog maratonca. Ponekad čini tek ružne male pokrete, pruža ruke kao da se u njima nalazi oružje. Divno i ružno sve je to jedno te isto. Smatram da joj je umetnik dao pogrešno ime. Bolje bi odgovaralo da se zove 'Biti nepoznat'."
<BR>&nbsp;&nbsp;&nbsp;&nbsp;&nbsp;Divno i ružno - sasvim svejedno. Biti nepoznat.
<BR>&nbsp;&nbsp;&nbsp;&nbsp;&nbsp;To je bilo ono užasno u vezi sa Šeaninom kreacijom. Odrade oseti kako je podilazi ledeni strah. "Ko je to napravio?"
<BR>&nbsp;&nbsp;&nbsp;&nbsp;&nbsp;"Nemam pojma. Jedna od mojih prethodnica uzela ju je sa neke planete koju smo uništavali. Zašto te to zanima?"
<BR>&nbsp;&nbsp;&nbsp;&nbsp;&nbsp;To je divlja stvar kojom niko ne može da upravlja. Ali samo reče: "Pretpostavljam da obe tragamo za osnovom koja će nam omogućiti da se razumemo, a to činimo tragajući za sličnostima među nama."
<BR>&nbsp;&nbsp;&nbsp;&nbsp;&nbsp;To ponovo izazva narandžasti sjaj. "Vi možete pokušati da nas razumete, ali nama nije potrebno da razumemo vas."
<BR>&nbsp;&nbsp;&nbsp;&nbsp;&nbsp;"Obe potičemo iz društva žena."
<BR>&nbsp;&nbsp;&nbsp;&nbsp;&nbsp;"Opasno je razmišljati o nama kao o vašim izdancima!"
<BR>&nbsp;&nbsp;&nbsp;&nbsp;&nbsp;Murbelin dokaz govori da jeste. Potekle ste od Ribogovornica i časnih majki in extremis u Raštrkavanju.
<BR>&nbsp;&nbsp;&nbsp;&nbsp;&nbsp;Domišljato i nikoga ne zavaravajući, Odrade upita: "Zašto je to opasno?"
<BR>&nbsp;&nbsp;&nbsp;&nbsp;&nbsp;Gospin smeh više nije izražavao da se zabavlja. Zvučao je osvetoljubivo.
<BR>&nbsp;&nbsp;&nbsp;&nbsp;&nbsp;Odrade stiže do iznenadne nove procene opasnosti. Ovde je bilo potrebno nešto više od benegeseritskog ispitaj-i-istraži metoda. Ove žene su bile naviknute da ubijaju kada se naljute. To im je bila refleksna reakcija. Gospa je to već spomenula dok se obraćala svojoj pomoćnici, i upravo je još jednom dala znak da njena tolerancija ima svoje granice.
<BR>&nbsp;&nbsp;&nbsp;&nbsp;&nbsp;Ipak, pokušava da se nagodi, na neki svoj način. Razmeće se svojim mehaničkim čudesima, moćima, bogatstvom. Ne nudi savez. Budite nam dobrovoljne sluge, veštice, naše ropkinje, i mi ćemo vam mnogo toga oprostiti. Kako bi osvojile i poslednju od milion planeta? I više od toga, sigurno, ali broj je ipak zanimljiv.
<BR>&nbsp;&nbsp;&nbsp;&nbsp;&nbsp;Odrada uz novi oprez preoblikova svoj pristup. Časne majke suviše lako zapadaju u prilagodljivo ustrojstvo. Ja se, razume se, potpuno razlikujem od vas, ali ću ipak popustiti zarad sklada. Međutim, to neće ići sa Uvaženim Naložnicama. One neće prihvatiti ništa što bi nagoveštavalo da vlast nije u potpunosti u njihovim rukama. Odradi je pružila toliku slobodu samo zato da bi pokazala kolika joj je vlast nad ostalim sestrama.
<BR>&nbsp;&nbsp;&nbsp;&nbsp;&nbsp;Gospa još jednom progovori na svoj kraljevski način.
<BR>&nbsp;&nbsp;&nbsp;&nbsp;&nbsp;Odrade je slušala. Kako je to čudno: kraljica-pauk misli da je jedna od najprivlačnijih stvari koja bi im Bene Geserit mogao obezbediti imunitet na nove bolesti.
<BR>&nbsp;&nbsp;&nbsp;&nbsp;&nbsp;Da li je to bio oblik napada koji ih je dovukao ovamo?
<BR>&nbsp;&nbsp;&nbsp;&nbsp;&nbsp;Njena iskrenost bila je naivna. Nije želela nikakva povremena zamorna ispitivanja na osnovu kojih se otkriva da li su čovečje telo zaposeli tajni stanovnici - koji ponekad i nisu tako tajni. Ponekada su, zapravo, i odvratno opasni. Bene Geserit bi mogao da učini kraj svemu tome i bio bi na odgovarajući način nagrađen.
<BR>&nbsp;&nbsp;&nbsp;&nbsp;&nbsp;Kako je to bilo prijatno.
<BR>&nbsp;&nbsp;&nbsp;&nbsp;&nbsp;Još se u svakoj reči osećao onaj osvetoljubivi ton. Odrade uhvati sebe kako razmišlja: osvetoljubivost? Nije bilo samo to u pitanju. Postojalo je još nešto, na jednom višem nivou.
<BR>&nbsp;&nbsp;&nbsp;&nbsp;&nbsp;Nesvesno ste ljubomorne na ono što ste izgubile kada ste se odvojile od nas!
<BR>&nbsp;&nbsp;&nbsp;&nbsp;&nbsp;Ovo je bilo drugačije ustrojstvo i bilo je stilizovano. Uvažene Naložnice su se vratile zamornom, samoponavljajućem manirizmu.
<BR>&nbsp;&nbsp;&nbsp;&nbsp;&nbsp;Manirizmu, koji smo mi odavno napustile.
<BR>&nbsp;&nbsp;&nbsp;&nbsp;&nbsp;Bila je velika prednost to što je prepoznala benegeseritske izvore. Ovo ovde bila je samo korpa za otpatke.
<BR>&nbsp;&nbsp;&nbsp;&nbsp;&nbsp;Odbaci karte uvek kada prestaneš da se zanimaš za njih. Podređeni iznose đubre. Više je zanima naredna stvar koju želi da uništi, nego kaljanje vlastitog gnezda.
<BR>&nbsp;&nbsp;&nbsp;&nbsp;&nbsp;Slabosti Uvaženih Naložnica bile su veće nego što se pretpostavlja. Mnogo smrtonosnije, kako za njih same tako i za sve one kojima su upravljale. A one nisu bile u stanju da se suoče s tim, jer za njih njihove slabosti jednostavno nisu postojale.
<BR>&nbsp;&nbsp;&nbsp;&nbsp;&nbsp;Nikada nisu postojale.
<BR>&nbsp;&nbsp;&nbsp;&nbsp;&nbsp;Gospa ostade nedodirljivi paradoks. Nije joj uopšte palo na pamet pitanje saveza. Moglo je izgledati kao da se stalno vrti oko njega, ali to je bilo samo zato da bi isprobala svog neprijatelja.
<BR>&nbsp;&nbsp;&nbsp;&nbsp;&nbsp;Ipak sam bila u pravu što sam pustila Tega s uzice.
<BR>&nbsp;&nbsp;&nbsp;&nbsp;&nbsp;Iz radne sobe iziđe Logno noseći poslužavnik na kome su se nalazile dve tanke čaše gotovo do vrha napunjene zlatnom tečnošću. Gospa uze jednu, omirisa je, i stade da pijucka sa zadovoljnim izrazom lica.
<BR>&nbsp;&nbsp;&nbsp;&nbsp;&nbsp;Kakav je to zao sjaj u Logninim očima?
<BR>&nbsp;&nbsp;&nbsp;&nbsp;&nbsp;"Probaj malo ovog vina", reče Gospa obraćajući se Odradi. "Potiče sa planete za koju sam sigurna da nikada nisi čula, a na njoj smo usredištili sve potrebne elemente za proizvodnju savršenog zlatnog grožđa za savršeno zlatno vino."
<BR>&nbsp;&nbsp;&nbsp;&nbsp;&nbsp;Odrade bi zatečena ovom dugotrajnom vezom ljudskih bića i njihovog dragocenog drevnog pića. Bog Bahus. Zrna koja fermentiraju na grmu ili u plemenskim kontejnerima.
<BR>&nbsp;&nbsp;&nbsp;&nbsp;&nbsp;"Nije otrovano", nasmeja se Gospa videvši da Odrade okleva. "Uveravam te. Ubićemo, ako to odgovara našim potrebama, ali ne preterujemo u tome. Svoja najprostačkija sredstva čuvamo za mase. Nisam te greškom zamenila za nekog ko potiče iz mase."
<BR>&nbsp;&nbsp;&nbsp;&nbsp;&nbsp;Gospa se zakikota na vlastitu dosetku. Usiljeno iskazivanje prijateljstva bilo je gotovo očigledno.
<BR>&nbsp;&nbsp;&nbsp;&nbsp;&nbsp;Odrade prihvati ponuđenu čašu i srknu.
<BR>&nbsp;&nbsp;&nbsp;&nbsp;&nbsp;"To nam je neko testamentom zaveštao kako bi nas odobrovoljio", objasni Gospa, pažnje prikovane za Odrade.
<BR>&nbsp;&nbsp;&nbsp;&nbsp;&nbsp;Jedan gutljaj bio je dovoljan. Odradina čula razabraše neku stranu supstancu i ona je provede nekoliko otkucaja srca određujući joj svrhu.
<BR>&nbsp;&nbsp;&nbsp;&nbsp;&nbsp;Cilj joj je da poništi dejstvo šire koja me štiti od njihovih sondi.
<BR>&nbsp;&nbsp;&nbsp;&nbsp;&nbsp;Ona podesi svoj metabolizam da neškodljivo, istopi tu supstancu, a zatim objavi šta je učinila.
<BR>&nbsp;&nbsp;&nbsp;&nbsp;&nbsp;Gospa se zagleda u Logno. "Znači, zato ništa od toga ne utiče na veštice! I ti nikada nisi posumnjala!" Bes je gotovo predstavljao fizičku silu, uperenu protiv bespomoćne pomoćnice.
<BR>&nbsp;&nbsp;&nbsp;&nbsp;&nbsp;"To je jedan od imunoloških sistema pomoću kojih se borimo protiv bolesti", reče Odrade.
<BR>&nbsp;&nbsp;&nbsp;&nbsp;&nbsp;Gospa zavitla svoju čašu na popločan pod. Izvesno vreme je provela sabirajuči se. Logno se lagano povuče, držeči poslužavnik gotovo kao štit.
<BR>&nbsp;&nbsp;&nbsp;&nbsp;&nbsp;Znači, Gospa se nije samo uspuzala do vlasti. Čak su je i njene sestre smatrale krajnje opasnom. Pa, onda se i ja moram ponašati u skladu s tim.
<BR>&nbsp;&nbsp;&nbsp;&nbsp;&nbsp;"Neko će platiti za ovaj uzaludni trud", procedi najzad Gospa. Osmeh joj nije bio nimalo prijatan.
<BR>&nbsp;&nbsp;&nbsp;&nbsp;&nbsp;Neko.
<BR>&nbsp;&nbsp;&nbsp;&nbsp;&nbsp;Neko je napravio vino. Neko je napravio figuru koja pleše. Neko će platiti. Identitet nikada nije bio važan, već samo zadovoljstvo ili potreba za odmazdom. Korist.
<BR>&nbsp;&nbsp;&nbsp;&nbsp;&nbsp;"Ne prekidajte moje misli", reče Gospa.
<BR>&nbsp;&nbsp;&nbsp;&nbsp;&nbsp;Ona ode do parapeta i zagleda se u svoje 'Biti nepoznat', očigledno vršeći preraspodelu svog stava u cenkanju.
<BR>&nbsp;&nbsp;&nbsp;&nbsp;&nbsp;Odrade preseli svoju pažnju na Logno. Šta je značilo to neprekidno motrenje, ta napregnuta pažnja usredsređena na Gospu? To više nije bio samo strah. Logno odjednom postade krajnje opasna.
<BR>&nbsp;&nbsp;&nbsp;&nbsp;&nbsp;Otrov!
<BR>&nbsp;&nbsp;&nbsp;&nbsp;&nbsp;Odrade to oseti s takvom pouzdanošću, kao da je pomoćnica viknula tu reč.
<BR>&nbsp;&nbsp;&nbsp;&nbsp;&nbsp;Nisam ja Lognina meta. Još ne. Odabrala je ovu priliku da objavi svoju ponudu za moć.
<BR>&nbsp;&nbsp;&nbsp;&nbsp;&nbsp;Nije bilo potrebno gledati u Gospu. Trenutak kada je kraljica-pauk umrla mogao se videti na Logninom licu. Okrenuvši se, Odrade se u to i uveri. Gospa je ležala ispod svoje drage projekcije.
<BR>&nbsp;&nbsp;&nbsp;&nbsp;&nbsp;"Zvaćeš me Velika uvažena naložnice", obrati se Logno Odradi. "I naučićeš da mi budeš zahvalna zbog toga. Ona (pokazujući na crvenu gomilu u uglu balkona) je nameravala da te izda i iskoreni tvoj narod. Ja imam drugačije planove. Ja nisam ta koja će uništiti korisno oružje u trenutku kada nam je najpotrebnije."
</P></TD></TR></TABLE>
<P class="next">
<A HREF=p42.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
