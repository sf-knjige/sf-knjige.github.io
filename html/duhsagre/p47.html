<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>43. ISTERIVANJE ĘAVOLA
<P>&nbsp;&nbsp;&nbsp;&nbsp;&nbsp;15. APRIL 2012, 02.00
<BR>&nbsp;&nbsp;&nbsp;&nbsp;&nbsp;Bilo je to rđavo vreme za medijske mreže - prerano za američke, nedovoljno kasno za večernje eurovesti. U svakom slučaju, bila je to priča čiji je vrhunac prošao; malo se ljudi sada zanimalo za trku koja je tako dobro i u potpunosti izgubljena.
<BR>&nbsp;&nbsp;&nbsp;&nbsp;&nbsp;Svake godine, već čitavo stoleće, obalska straža spuštala je venac na ovo isto mesto. Ali ova stogodišnjica bila je veoma posebna - žiža tolikih iščezlih nada, snova - i bogatstava.
<BR>&nbsp;&nbsp;&nbsp;&nbsp;&nbsp;Glomar Eksplorer okrenuo se nasuprot vetru, tako da je njegova pramčana kućica pružala cenjenim gostima malo zaštite od ledenih naleta vetra sa severa. Pa ipak, nije bilo onako hladno kao one blistave noći pre stotinu godina, kada je ceo severni Atlantik rasprostro čitavu Danaju zvezdama.
<BR>&nbsp;&nbsp;&nbsp;&nbsp;&nbsp;Na palubi nije bilo nikoga od onih koji su bili prisutni kada je Eksplorer poslednji put odavao počast izginulima, ali mnogi mora da su se sećali one tajne svetkovine sa druge strane sveta, u krvlju ukaljanom veku koji sada kao da je pripadao nekom drugom dobu. Ljudska rasa malo je sazrela, ali i dalje je imala da pređe dug put pre nego što bude mogla da ustvrdi kako je civilizovana.
<BR>&nbsp;&nbsp;&nbsp;&nbsp;&nbsp;Lagani stav Elgarove druge simfonije iščeze u tišinu. Nikakva druga muzika ne bi više odgovarala od tog opčinjujućeg 'zbogom' edvardijanskoj eri, komponovanog u istim godinama tokom kojih je Titanik rastao u brodogradilištu u Belfastu.
<BR>&nbsp;&nbsp;&nbsp;&nbsp;&nbsp;Sve oči bile su uprte u visokog, sedog čoveka koji je digao jedan jedini venac i blago ga spustio preko ograde. Dugo je ćutke stajao; iako su svi njegovi sadruzi sa te vetrom šibane palube delili njegova osećanja, za neke su ona bila naročito puna značenja. Bili su sa njime na palubi Knora, kada je TV monitor pokazao prve ostatke olupine u rano jutro 1. septembra 1985. A bio je tu i jedan čovek od čije je pokojne supruge burma bačena u iste te vode, pre četvrt veka.
<BR>&nbsp;&nbsp;&nbsp;&nbsp;&nbsp;Ovog puta, Titanik je bio zauvek izgubljen za rasu koja ga je začela i sagradila; ljudske oči više nikada neće pogledati njegove rasute komade.
<BR>&nbsp;&nbsp;&nbsp;&nbsp;&nbsp;Mnogo više od nekolicine ljudi bilo je najzad oslobođeno životne opsesije.
</TD></TR></TABLE>
<P class="next">
<A HREF=p48.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
