<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>10. ONDINI: Tuo Ne'el
<P>&nbsp;&nbsp;&nbsp;&nbsp;&nbsp;Rid Kuleva Kulervo uzdahnu, pa uzdahnu još jednom; premeštao se s noge na nogu, zurio napolje kroz visoki, uzani prorez ovdašnjeg prozora. Vidik: ne baš inspirativan, po njegovom mišljenju. Iz ove odaje blizu vrha Humbabine tvrðave, video je desetinama kilometara daleko, ali samo niske zatalasane bregove i uzane doline, sve pokriveno neprolaznom trnovitom šumom. Kopljožbunje, vražigla, palitrn, i sve to imenovano bez pogreške: samo takvu vegetaciju je video, i sva je bila u tonovima pepeljastog sivog sa težnjom prelaska u smeðe, sva je izgledala mrtva, štaviše oduvek mrtva. Ovdašnji narod nazivao je ovu teritoriju Tuo Ne'el - 'Zemlja smrti'.
<BR>&nbsp;&nbsp;&nbsp;&nbsp;&nbsp;Ali ta šuma trnovitog drveæa i žbunja bila je žestoko i zapaljivo živa. Kad plane, gori kao vatra samog pakla. Lišæe i kora tog drveæa prepuni su naftnih derivata: u požaru, razvijaju straviènu vrelinu i jaèinu vatre, tako da ništa ne ostane osim velikih prostranstava staklastog pepela na golim bregovima. Razmišljao je o sliènostima životnih ciklusa ove trnove šume i svog života... pa, ista stvar. Samo, kad on jednog dana izgori, neæe svojom vatrom aktivirati uspavano semenje, kao ono koje u trnovoj šumi strpljivo èeka upravo požar da bi proklijalo; neæe proklijati ništa, i ništa neæe produžiti njegovu genetsku liniju.
<BR>&nbsp;&nbsp;&nbsp;&nbsp;&nbsp;Poèe da pevucka odlomak iz neke pesme èije su mu reèi bile nerazumljive iako ih je sve znao napamet. Melodija je njegovom sluhu zvuèala tuðinski i uznemiravajuæe, tonski prelazi i intervali izazivali su u njemu neku nejasnu nelagodnost, iako je znao da je stvar komponovana savršeno precizno. Rid Kulervo nije pevušio u trenucima kad se oseæao sreæno. U daljinama je video druge tvrðave, visoke, sa uzdignutim kulama: glatke igle sile koja se zatvorila sama u sebe i koja se diže kao da su, na pojedinim brdima, prkosni prsti izvirili iz neprobojne barijere trnošuma. Za svaku od tih tvrðava znao je ime i prezime vlasnika, a svaki od njih bio je mafijaš, gospodar droge i poroka; svaki je vladao nad zajednicama radnika, istraživaèa i batinaša, upravljao njihovim životima kao sitni feudalac. Od jedne tvrðave do druge moglo se lako stizati samo letilicama. U biznisu ovih ljudi, trnošuma je pogodovala dobrosusedskim odnosima. Takoðe je doprinosila da se onaj deo lokalnog stanovništva koji nije na platnom spisku mafije ne pojavljuje kod tvrðava, pa prema tome i da ne smeta.
<BR>&nbsp;&nbsp;&nbsp;&nbsp;&nbsp;Rid okrete leða prozorskom oknu napravljenom od keramike, providne ali dvadeset santimetara debele i gotovo neprobojne. Nastavi svoje nemirno šetkanje, provlaèenje prstima kroz kosu, zabijanje šaka u džepove. Nije se potrudio da se presvuèe, maloèas, jer Humbaba mu je poslao nareðenje da smesta doðe gore... a vidi sad, pušta ga da èeka ovoliko, kao neki lakej. Rid je mrzeo èekanje, mrzeo je svako zaustavljanje koje nije neizbežno, i svaki trenutak kad nije imao èime da zabavi svoj um... Sede, ustade, steže šake u pesnice; prošeta opet, poèe se vuæi za jedno uvo. "Jebo te..." reèe, i ponovi to.
<BR>&nbsp;&nbsp;&nbsp;&nbsp;&nbsp;Slatki cilikavi glas stotinu srebrnih zvonèiæa šapnu njegovo ime, iza njega. Okrete se hitrinom prepadnute životinje; neèija ruka veè se podvlaèila ispod njegove.
<BR>&nbsp;&nbsp;&nbsp;&nbsp;&nbsp;"Mundilfero..." Zaustavi svoje pokrete, lako i brzo kao da nema nikakvu masu, pred prizorom njenog lica. Bila je mnogo niža od njega, jedva mu je dosezala do vrha donje vilice, a lice joj bejaše zaklonjeno velovima, ali namerno gotovo providnim, da bi se crte lica jasno videle a ipak ostajale i tajna, senzualno zaogrnuta. Odeæa koja ju je pokrivala od vrata do poda bila je samo za nijansu neprovidnija. Mundilfera - Humbabina 'prva meðu suprugama'. Govorila je da je kæer nekog alem-trgovca iz južnih krajina, i da ju je Humbaba kupio zato što mu je tad bio takav æef, i uvrstio meðu svoje nebrojene konkubine. Ali bila je više nego što je izgledala - i zato je sad bila na položaju 'prve žene' i uticala na Humbabu više nego ijedan od njegovih savetnika. A Humbaba nije bio jedini koji je primetio njenu jedinstvenost.
<BR>&nbsp;&nbsp;&nbsp;&nbsp;&nbsp;Ridove šake se uzdigoše, drhteæi; oseæao je da ga savladava potreba za njom, saèinjena od dve silovite komponente, od zastrašujuæe fizièke gladi za onim stvarima koje njeno telo zna i kojima njega veæ neko vreme uèi, i od neèeg dubljeg, što još nijednom nije pokušao ni da imenuje, a kamoli razume. Njegov život kao da je poèeo one prve noæi provedene u njenom zagrljaju, onog jutra kad se probudio i našao nju pored sebe. "Gde si noæas? Èekao sam... do izlaska drugog meseca..."
<BR>&nbsp;&nbsp;&nbsp;&nbsp;&nbsp;"Bila sam sa mojim gospodarem Humbabom", reèe ona tiho. "Zahtevao je moje prisustvo."
<BR>&nbsp;&nbsp;&nbsp;&nbsp;&nbsp;"Opet?"
<BR>&nbsp;&nbsp;&nbsp;&nbsp;&nbsp;Slegnula je ramenima, bez izraza na licu. Humbabi je bila najomiljenija još pre nego što je Rid upoznao njega ili nju; a Humbaba je èovek kome, po pravilu, sve lako dosadi.
<BR>&nbsp;&nbsp;&nbsp;&nbsp;&nbsp;"Ne verujem da ste samo raspravljali o poslu", reèe on kiselo.
<BR>&nbsp;&nbsp;&nbsp;&nbsp;&nbsp;"Nismo celu noæ." Njene oèi indigoplave boje posmatrale su ga sa blagim prekorom iza srebrnaste gaze.
<BR>&nbsp;&nbsp;&nbsp;&nbsp;&nbsp;Iskezio se. "Kako uspevaš da ga poljubiš a da se ne ispovraæaš?"
<BR>&nbsp;&nbsp;&nbsp;&nbsp;&nbsp;Nije se osmehnula. "Svi muškarci su zgodni u mraku, dragi", reèe mu nežno. "A sve žene lepe."
<BR>&nbsp;&nbsp;&nbsp;&nbsp;&nbsp;"Ne veruješ ti to."
<BR>&nbsp;&nbsp;&nbsp;&nbsp;&nbsp;"Moram."
<BR>&nbsp;&nbsp;&nbsp;&nbsp;&nbsp;Okrenuo joj je leða, udahnuo duboko. Saèekala je, bez reèi, sve dok joj se nije ponovo okrenuo. Vide da je za to vreme sklonila velove u stranu, sa lica. Videti njeno lice, njemu odjednom otkriveno, bilo je za njega, nekako, jednako erotièno kao da je vidi sasvim golu. On udahnu naglo, a stotinu razlièitih slika tog lica, i njenog i njegovog tela zajedno, ispuni mu um... hiljadu uspomena na tajne trenutke, sate, noæi zajedno provedene u ukradenim kutovima njihovog hermetièki zaptivenog sveta. Nije èak sigurno znao koliko je dugo Mundilfere njegova ljubavnica - ili on njen ljubavnik, ako je ona bila ta koja je izabrala. Njegovo življenje je u celosti nasumiènost, haos, osim kad je u laboratoriji, kad radi. Vreme za njega nema nikakav smisao, osim kad je u njenom naruèju. Sad je šake držao kruto pružene dole, i otvorene; plašio se da ne polete potrebom gonjene, i da ne odaju njih oboje.
<BR>&nbsp;&nbsp;&nbsp;&nbsp;&nbsp;Udaljila se, kao da oseæa da njegova samokontrola popušta. "On je star èovek, tis-šahele moj", reèe ona tiho, jedva èujno. "I on sam tako kaže, znaèi mora biti da je istina. Nikad me nije doveo do suza radosnica... To možeš samo ti."
<BR>&nbsp;&nbsp;&nbsp;&nbsp;&nbsp;"Tis-šahel", promrmlja on. Voljeni neznanac. Reè-uzdah, toliko prepunjena èežnjom i jadom: reè koju njen narod upotrebljava kad uhvate preljubnike, a za preljubu ovde ponekad usledi smrtna kazna dranjem kože sa tela, ili, štrojenje. Ponekad je želeo da Mundilfere ne izgovara tu reè, bez obzira što bi bolna ironija izraza 'tis-šahel' morala biti njoj jasnija nego njemu.
<BR>&nbsp;&nbsp;&nbsp;&nbsp;&nbsp;"A šta ti tražiš ovde?" upita ga ona najzad.
<BR>&nbsp;&nbsp;&nbsp;&nbsp;&nbsp;"Humbaba me zvao", reèe on tonom neobavezivanja ni na šta.
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;Odmahnuo je glavom. "Ne znam. Evo trunem ovde veæ pola sata..." Zastade. "Inaèe šta ti tražiš ovde?"
<BR>&nbsp;&nbsp;&nbsp;&nbsp;&nbsp;"Pa zvao je i mene."
<BR>&nbsp;&nbsp;&nbsp;&nbsp;&nbsp;"Zašto?" reèe on, odjednom napetiji, uplašen. "Bogovi - šta misliš, da li možda zna?"
<BR>&nbsp;&nbsp;&nbsp;&nbsp;&nbsp;"Ne znam." Na njenom licu nije bilo zabrinutosti. Ni sad, ni ikad. Njene misli bile su kao dubina nekog jezerceta ispod èije površine njemu nikad nije bilo dozvoljeno da zaviri. Ponekad je želeo da je dobro protrese, da silom izvuèe neku reakciju iz nje. Ponekad je bio siguran da je njena savršena mirnoæa èista gluma. Ponekad je verovao da je to, ipak, onaj uroðeni fatalizam koji je ova civilizacija uspela da odgaji kod svojih žena... A onda se pitao nije li ona privuèena njemu zbog njegovog potencijalnog nasilništva; da li je on njoj potreban samo kao još jedan samoubilaèki nastrojeni mulac, poput svih ostalih muškaraca koje je upoznala. Najzad bi sa žestinom rekao sebi da je on nešto više, a i ona takoðe...
<BR>&nbsp;&nbsp;&nbsp;&nbsp;&nbsp;Vrata meðuodaje se otvoriše, uz tihi sisajuæi zvuk nalik na poljubac. Okrenuo se na tu stranu. Osetio je da se i ona okrenula u istom trenutku; lice je hitro pokrila velovima. Zakoraèili su na dve razlièite strane, da bi izmeðu njih ostala neutralna razdaljina; onda proðoše zajedno kroz vrata, i kroz meðuodaju, pred Humbabu.
<BR>&nbsp;&nbsp;&nbsp;&nbsp;&nbsp;Ridov pogled uzmaèe zgaðeno, kao i svaki put, od Humbabine face; i posle toliko godina odbijao je da poveruje da je to što vidi stvarnost. Humbaba je došao iz nekog mesta na planeti Cie-Pun; Rid je èuo da su tamo lokalni obièaji spojeni sa uobièajenim gangsterskim tetoviranjem, štaviše da su otišli i znatno dalje. Tamo je narodni obièaj bio da se lice unakazi ožiljcima, što je moguæe ružnijim, radi zastrašivanja protivnika i potèinjenih. Onda je došla kozmetièka hirurgija, koja daje neuporedivo veæe gnusobne moguænosti nego prvobitno, primitivno zasecanje kože. Što ružniji, to više sile, vlasti... Rid je èesto pomišljao da, ako su te prièe istinite, Humbaba mora biti najmoæniji èovek u galaksiji, jer, najružniji jeste. Izgledao je kao da nosi sopstvena creva na licu.
<BR>&nbsp;&nbsp;&nbsp;&nbsp;&nbsp;Rid proguta svoje gaðenje, ali i iznenadnu, neoèekivanu nelagodnost, i pritisnu brid šake na slepooènicu: ovde je to važilo kao salutiranje. "Sab Emo." Pored njega, Mundilfere nan isti naèin pokaza svoju vernost.
<BR>&nbsp;&nbsp;&nbsp;&nbsp;&nbsp;Humbaba im okrete leða, priðe svom akvarijumu, zaviri unutra ka ribicama koje su klizile kao svetlucave senke kroz zeleno osvetljenu dubinu. Rid vide refleksiju Humbabinog lica u staklu, ogromno uveæanu, grotesknu, sa njihove dve figure, majušne i krivudave, u pozadini. Iza providnog zida, ribe su radoznalo piljile u njih: bile su to neke sorte sa izoblièenim mesnatim glavama, nalik na glavu njihovog gazde. I te ribe donete sui sa Cie-Puna, gde je za jedan segment ljudskog roda ružnoæa postala lepota. Rid je spreèavao prodor keženja na svoje lice, govoreæi sebi da ti obièaji, ciepunski, sadrže jednaku kolièinu pameti kao i sve drugo što ljudi rade. Sa taèke gledišta bioinženjeringa, možda je to bilo èak i istina.
<BR>&nbsp;&nbsp;&nbsp;&nbsp;&nbsp;Sve duži i duži trenuci Humbabinog æutanja razapinjali su Ridove nerve, kao da je vreme rastegnuto na stolu sa èekrkom za muèenje. Najzad se Humbaba okrete od zelenog, mirnog sveta svojih odvratnih riba i opet pogleda njih dvoje. "Dadoše mi toliko zadovoljstva..." prozbori on. Glas mu je bio savršeno normalan, dubok i prijatan bariton; i njegovo držanje bilo je sasvim normalno, nesamosvesno - još jedna neskladnost koju je vešto iskorišæavao. "Ti takoðe, biserna moja." Klimnu glavom Mundilferi, a ona pognu glavu potvrðujuæi da je èula, pri èemu njena zvonca tiho zapevaše.
<BR>&nbsp;&nbsp;&nbsp;&nbsp;&nbsp;"Baš kao što je tvoj rad doneo zadovoljstvo milionima ljudi, Rid." U njegovom glasu pojavio se ton ironiènog zabavljanja. Ispruži ruku, tako da se njegovi debeli zdepasti prsti nadnesoše nad jedan dugi boèni sto pokriven nekim stvarèicama za koje Rid najednom shvati da su pravi banket droga - i to samo onih droga koje je on kreirao. Humbaba izabra nešto sa te izložbe, ubaci to u usta i poèe žvakati kao sitnu poslasticu. "Doneo je i milione na moj tekuæi raèun, a to mi je još draže. Naš sporazum o saradnji dobro je poslužio i meni i tebi."
<BR>&nbsp;&nbsp;&nbsp;&nbsp;&nbsp;Rid ne reèe ništa; premeštao se neudobno s noge na nogu, siguran da ova runda praznih komplimenata nije razlog što je ovde doveden. Nije mogao ništa zakljuèiti po izrazu Humbabinog lica, koje je uvek izgledalo totalno neljudski.
<BR>&nbsp;&nbsp;&nbsp;&nbsp;&nbsp;Humbaba se naglo okrete njima. "Ali do moje pažnje su dospele izvesne informacije koje mi ne prijaju. Štaviše, zadaju mi više bola nego išta još od smrti moje voljene majke." Njegove sitne crne oèi kao da su treperile, kao da on vrlo brzo žmirka u tim svojim nejednako prošaranim hrpama mesa. "Od kad ste ljubavnici?"
<BR>&nbsp;&nbsp;&nbsp;&nbsp;&nbsp;Rid se skameni; pred tako grubom otvorenošæu neoèekivanog pitanja ostao je bez reèi. "Mi nismo..."
<BR>&nbsp;&nbsp;&nbsp;&nbsp;&nbsp;"Još pre nego što sam ti ga dovela, gospodaru moj", reèe Mundilfere tiho. "Još od dana kad sam ga prvi put videla." Rid ispali jedan pogled neverice ka njoj, a Humbaba poðe lagano napred. Ubrzo je Mundilfere pored njegovog masivnog tela izgledala kao patuljak.
<BR>&nbsp;&nbsp;&nbsp;&nbsp;&nbsp;Humbaba posegnu rukom, uhvati veo koji je pokrivao njeno lice, steže tu šaku u pesnicu kao da se sprema da ga otrgne. Ali, samo ga podiže, gotovo nežno, i ostade da stoji tako, zureæi dole u nju. "Kažeš li ti da si ga zavela da bi obezbedila da bude veran meni?"
<BR>&nbsp;&nbsp;&nbsp;&nbsp;&nbsp;Rid ju je gledao, nemoæan da skloni pogled sa nje; odjednom mu je bilo potrebnije da èuje ovaj njen odgovor nego da ostane živ.
<BR>&nbsp;&nbsp;&nbsp;&nbsp;&nbsp;Ona ga pogleda; njene oèi zadržaše se na njegovom licu, zatim njen pogled u trenu ode ka podu. "Ne, gospodaru moj. Nije to bio razlog."
<BR>&nbsp;&nbsp;&nbsp;&nbsp;&nbsp;Humbabina pesnica steže se jaèe, mišiæi se poèeše nagomilavati u grudve u celoj dužini njegove ruke. "Prokletnice", reèe. "Zašto neæeš nikad da me slažeš? Èak ni kad ti ja sam obezbedim laž..."
<BR>&nbsp;&nbsp;&nbsp;&nbsp;&nbsp;Pogledala je u stranu, pa opet ka njemu. "Nijednom te nisam slagala, gospodaru moj. Ti znaš to. Zato sam ti prva-meðu-ženama tako dugo."
<BR>&nbsp;&nbsp;&nbsp;&nbsp;&nbsp;Frknuo je, a mnogobrojni podvaljci njegovog mesa zatresli su se. "Ali bih rado znao šta još postoji, što mi nikad nisi pomenula, dragulju moj", reèe kiselo; njegova šaka ostavi veo na strani i poèe se stezati oko njene donje vilice, tako da ona najzad bolno trznu licem. "Davao sam ti svoje poverenje, kao nikad nijednoj drugoj ženi... možda više nego što sam ikad imao poverenja u ma kog muškarca..." Ridove šake stezale su se nemoæno; grudni koš ga je boleo od daha odavno zadržanog. "A ti, znaèi", progunða Humbaba, "ipak najviše voliš lepe mlade momke, a? Koliko je još drugih bilo?"
<BR>&nbsp;&nbsp;&nbsp;&nbsp;&nbsp;"Niko drugi, gospodaru moj", odgovori ona, zapinjuæi u govoru. "Samo on. Samo ti..."
<BR>&nbsp;&nbsp;&nbsp;&nbsp;&nbsp;Frknuo je opet, puštajuæi je. "Znaš koja je kazna za preljubu kod tvog naroda, Mundilfero. Mogao bih da ti gulim kožu sa lica dok ne poène da lièi na moje." Postrance ispali jedan pogled ka Ridu. "A tebi bih mogao da odseèem kurac i da te nateram da ga pojedeš, Kulervo." Rid rasteže lice u grimasu. "Uvek sam se pitao zašto te ne zanima seks", gunðao je Humbaba. "Nudio sam ti žene, u ma kom broju, ili muškarce, deèake - seæaš se?" Rid otupelo klimnu glavom. "A ti si uvek odbijao. Mislio sam, možda nabode nešto u gradu. Meðutim ti si nabadao baš ovde. Sve sam ti dao, sve. Al' ti si morao da uzmeš baš ono jedno što ti nije bilo ponuðeno." Njegova teška pesnica se podiže, zastade na domak Ridovog lica, koje se nehotièno trznu.
<BR>&nbsp;&nbsp;&nbsp;&nbsp;&nbsp;"Zato što... kad sam nju upoznao sve sam drugo zaboravio." Odgovarajuæi takoðe samo istinom, Rid naðe svoj glas; samo što taj glas nije zvuèao kao njegov. Oseæao se kao kad èovek ružno sanja i pokušava da se probudi. Kako si otkrio? Pokušavao je sebe da natera da to pita, ali nije uspeo, mada je samo malo nedostajalo. Preovladalo je saznanje da detalji nisu važni. Saznanje da je ovo trebalo da se desi još pre nekoliko godina. Niko ne može nikakvu tajnu da saèuva kad živi na ovakvom mestu; ovde je kao da stanuješ u orbiti. Samo zahvaljujuæi njegovim èestim putovanjima po ovoj planeti i po drugim planetama, i zahvaljujuæi sliènim Humbabinim putovanjima, bili su bezbedni ovoliko dugo. Rid je uvek ostavljao sebe u uverenju da èak i ako budu otkriveni Humbaba neæe uèiniti ništa. Gledaæe na drugu stranu, jer je Rid njemu nezamenljiv, Humbaba to zna...
<BR>&nbsp;&nbsp;&nbsp;&nbsp;&nbsp;"A-ha", reèe Humbaba. "Znam ja tebe, Rid. Znam taj pogled... Misliš da si nezamenljiv. Allll-li, ako izgubiš genitalije, mozak ti zbog toga neæe biti ništa ošteæen." Šetao je pogledom izmeðu njihovih uæutanih, ojaðenih lica. Polako je zavukao ruku u nabore svoje duge odežde bez rukava i izvukao tešku oštricu sa zupcima velikim poput ljudskih zuba i sa vrhom povijenim poput kandže. "Recite mi", reèe on, "koliko se zaista volite? Da li bi ti dao svoju muškost da spaseš lice svoje drage, Kulervo?... Da li bi se ti odrekla svoje lepote, dragulju moj, da poštediš njega tog nedostojanstvenog èina?" Mahnuo je rukom, a seèivo je ponudilo eho tog poziva, svojim èeliènim osmehom.
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;"Da..." reèe Rid, i zastade, shvatajuæi da je Mundilfere odgovorila isto kao i on, u istom trenutku. Zakoraèi napred, stade izmeðu nje i Humbabe. Raskopèa kaiš i pusti pantalone da se srozaju. "Ajde", reèe, suoèavajuæi se sa Humbabinim neproèitljivim pogledom iznad sjaktave oštrice. "Otfikari ga."
<BR>&nbsp;&nbsp;&nbsp;&nbsp;&nbsp;Humbaba je zurio u Rida još jedan trenutak. Onda njegovo lice odjednom poèe da se trese, kao da se otisnula lavina mesa. Duboki smeh se prosu iz bezusnog otvora koji je njemu predstavljao usta. Njegov šef Odeljenja za istraživanje stoji pred njim sa smaknutim pantalonama i besno ga gleda. Humbaba mahnu glavom. "Ti bi verovatno umeo da ga nateraš da ti ponovo izraste, ludaèe ludi." Istom onom sporošæu sa kojom je izvukao nož, sad ga vrati nazad. "Diži te pantalone." Onda pogleda Mundilferu i mahnu glavom još jednom, tako da su podvaljci opet podskoèili. "Dragulju moj..." reèe, maltene tužno. Dodirnu njeno lice, blagim kontaktom ovog puta. "Bilo bi bolno biti èovek koji je upropastio ovakvo lice... mada bi ti i tad bila na tvoj naèin lepa za mene, davala bi mi jednako zadovoljstvo..." Uzdahnu. "Ali ti postaješ, u svakom sluèaju, sve starija, a ta vrsta ošteæenja mi se ne dopada." Dohvati je naglo za mišicu jedne ruke i gurnu je na Rida. "Evo. Dajem ti je, Rid. Neka ti bude žena. Pa ti vidi da li æe još biti onako neodoljiva kad to voæe ne bude zabranjeno."
<BR>&nbsp;&nbsp;&nbsp;&nbsp;&nbsp;Rid je prihvati, savlaðujuæi i taj nagli pokret i svoje iznenaðenje.
<BR>&nbsp;&nbsp;&nbsp;&nbsp;&nbsp;"Gospodaru moj..." šapnu Mundilfere, gledajuæi sad jednog, sad drugog muškarca, zapanjenim oèima. "Da li je ovo šala?"
<BR>&nbsp;&nbsp;&nbsp;&nbsp;&nbsp;Humbaba razdražljivo slegnu ramenima. "Moj smisao za humor ne proteže se tako daleko", reèe, a Rid po glasu oseti ono što se na tom licu nije moglo videti - da se namrštilo. "Neæu te više. Završio sam s tobom. Sad pripadaš mom èoveku, ovom Kulervu, do trenutka kad te ni on više ne bude želeo." Mahnu rukom ka njima, u znak da je razgovor gotov.
<BR>&nbsp;&nbsp;&nbsp;&nbsp;&nbsp;Mundilferine šake su zalepršale, cilièuæi zvoncima. Rid je obuhvati jednom rukom oko pleæa, poèe je voditi ka vratima; vide da je izraz na njenom licu bliži potresenosti nego radosti ili olakšanju. "Mundilfero...?" prozbori on tiho. Digla je pogled ka njemu i videla neizgovoreno pitanje u njegovim oèima. Ona ga rukom ovlašno dotaèe po obrazu, a njeno lice se najednom preobrazi, dajuæi mu odgovor. On pogleda opet ka Humbabi. "Hvala ti", reèe, i to je bilo, koliko se mogao setiti, drugi put u njegovom životu da Humbabi to kaže.
<BR>&nbsp;&nbsp;&nbsp;&nbsp;&nbsp;Humbaba naèini neki neprotumaèivi pokret. Rid je znao, isto tako dobro kao i Humbaba, da bi i bez polnog organa mogao da nastavi svoj rad. Ali kao sreæan èovek radiæe bolje. Humbaba nije bio neki originalni mislilac. Preživeo je zato što je imao instinkt za oèuvanje vernosti svojih ljudi. "Onaj novi inhalant koji u poslednje vreme razvijaš", reèe Ridovim odlazeèim leðima. "Oèekujem da uskoro uživam u njemu."
<BR>&nbsp;&nbsp;&nbsp;&nbsp;&nbsp;"Da, sab." Rid se osmehnu sam za sebe videæi da su vrata ispred njih kliznula u stranu, dozvoljavajuæi mu da izaðe zagrljen sa Mundilferom. Vrata se isto tako zatvoriše iza njih.
<BR>&nbsp;&nbsp;&nbsp;&nbsp;&nbsp;U meðuodaji pokuša da stane, ali ga Mundilfere diskretno pogura i time upozori da ide dalje. Poslušao ju je, odjednom shvatajuæi njenu potrebu da otvori veæe rastojanje izmeðu njih i onog što umalo da se desi. Preðoše u prividno beskrajni hodnik i nastaviše njime. Vazduh je bio neskladno prepun mirisa cveæa, a svetlost mrljasto zelena, kad su ušli u bogato zelenilo hidroponièke bašte.
<BR>&nbsp;&nbsp;&nbsp;&nbsp;&nbsp;On najzad zaustavi Mundilferu, pod raširenim zaklonom jednog drveta na kome su rasle neke voæke. Zagrli je, i poljubi sa dubinom potrebe i pregladnelošæu robijaša upravo puštenog na slobodu. Još nikad je nije poljubio ovako, na otvorenom prostoru, slobodno, kao da se nema šta skrivati niti èega bojati.
<BR>&nbsp;&nbsp;&nbsp;&nbsp;&nbsp;Ali njene šake se uzdigoše, razdvajajuæi ga od nje, pritiskom blagim ali upornim, sve dok se nije odmakao, ipak je ne puštajuæi iz šaka. "Moramo biti diskretni..."
<BR>&nbsp;&nbsp;&nbsp;&nbsp;&nbsp;"Zašto?"
<BR>&nbsp;&nbsp;&nbsp;&nbsp;&nbsp;"...dok ne razmotrimo posledice."
<BR>&nbsp;&nbsp;&nbsp;&nbsp;&nbsp;On vide žurnost u njenim oèima, i seti se na šta je pokušavala da ga podseti. Klimnu glavom, jedva primetno. "Onda doði u moju sobu."
<BR>&nbsp;&nbsp;&nbsp;&nbsp;&nbsp;"Da", reèe ona tiho, i pritisnu lice uz njega; u jednom trenutku celo njeno telo bilo je stopljeno sa njegovim. Oseæao je njen puls u svojim prsima kao divlje lepetanje ptice. "Potrebno mi je da se isplaèem od radosti..."
<BR>
<BR>&nbsp;&nbsp;&nbsp;&nbsp;&nbsp;U svojoj sobi, na svom krevetu, vodio je ljubav sa njom kao da je taj èin svetinja; mada, pošteno reèeno, njemu nije bilo mnogo jasno šta znaèi reè 'svetinja'. Samo je znao da bi je obožavao kao boginju kad bi mogao; da je njeno telo oltar njene duše, a da je uživanje jedini njemu poznat oblik molitve...
<BR>&nbsp;&nbsp;&nbsp;&nbsp;&nbsp;Posle je ležao pored nje; neumorno kretanje njegove egzistencije najzad je bilo zaustavljeno. Upita je: "Zašto si me zavela pri našem prvom susretu, ako to nije bilo da bi me navela da radim za Humbabu?"
<BR>&nbsp;&nbsp;&nbsp;&nbsp;&nbsp;Osmotrila ga je ležerno, poluzatvorenim oèima. Osetio je njen miris, bogat od nepoznatih trava i ulja kojima je negovala kosu i kožu. "Da bih ti donela mir", reèe ona, prevlaèeæi prstima po njegovim prsima sjaktavim od znoja.
<BR>&nbsp;&nbsp;&nbsp;&nbsp;&nbsp;On podiže glavu, zastenja samo jednom - zvukom koji je mogao biti smeh ili neverica; i pusti da mu glava opet padne. "E vragovi te odneli..." progunða. Njegova se šaka sklopi preko njene, pokri je i obuhvati tako da njena nestade. A ipak, to je bio pokret deteta koje se èvrsto hvata za majku. "Nije ni èudo da si držala Humbija zacopanog tokom svih ovih godina. Èak ni ja nikad ne znam šta stvarno misliš, i šta znaèiš... Ali, ja ponekad ne znam šta bilo šta znaèi." Pridiže se i osloni na laktove, pogleda je, dodirnu srebrni visuljak koji je ležao izmeðu njenih dojki i iz èijeg središta ga je dragulj 'solius' gledao kao sedefno oko. Njegova se šaka podiže da obuhvati skoro identièan njegov privesak, da se uveri da je i sad tu. "Mundilfero... isprièaj mi kako smo se upoznali."
<BR>&nbsp;&nbsp;&nbsp;&nbsp;&nbsp;"Opet?" Ona podiže ka njemu pogled plavoljubièastih oèiju ispunjenih nekom èudnovatom emocijom. Na trenutak mu se uèini da æe odbiti. Ali ona poèe, kao da recituje Prièu o svecima: "Postoji mnogo skrivenih ruku koje uèestvuju u Velikoj igri... a Igra upravlja svima njima. Igrao si u salonu zabave ovdašnje stanice, kad sam naišla. Išla sam po sasvim drugom poslu. Zavirila sam unutra jer sam èula viku gomile ljudi koji su te gledali kako igraš i stalno samo pobeðuješ. Ušla sam, zato što me je obuzela radoznalost; onda sam te i ja gledala, i videla sam da nagonski postižeš rezultate o kojima drugi igraèi ne mogu ni da sanjaju. Videla sam da imaš redak talenat, koji se na takvom mestu može samo traæiti. Onda si digao pogled ka meni, pa sam videla tvoje lice... i ti moje."
<BR>&nbsp;&nbsp;&nbsp;&nbsp;&nbsp;"I vreme je stalo", prošaputa on, dovršavajuæi prièu umesto nje. "Rekla si 'Hodi sa mnom...' i ja sam pošao..." Sklopio je oèi, pokušavajuæi da zamisli elektrièni oseæaj pobeðivanja; onaj èas kad je, u salonu, digao pogled i primetio da ona stoji i èeka upravo da on digne pogled i primeti je. Fragmenti uspomena sevali su unutar njegovih oèiju, krhotine ogledala, delovi slagalice, vrteæi se kao lišæe na vetru, oluja nasumiènosti. On opet otvori oèi, sa malim uzvikom užasa, da bi se našao u vedroj smirenosti i realnosti njenog lica, u nedoglednim dubinama njenih oèiju. "Zašto ne mogu da se setim? Nisam sposoban da se setim..."
<BR>&nbsp;&nbsp;&nbsp;&nbsp;&nbsp;"Nije bitno", reèe ona tiho, i pruži ruku da ga pogladi po kosi, da je skloni sa njegovog lica; smirivala ga je sporim, repetitivnim pokretima; blažila ga je. "Volim te. Uvek æu te voleti, više od života samog."
<BR>&nbsp;&nbsp;&nbsp;&nbsp;&nbsp;On opet leže, odustajuæi od tog pitanja, prepuštajuæi da ona masažom otprati te misli u zaborav, gde im je mesto. Oslonio je glavu o njeno rame, a ona uze jedan 'dimni štapiæ', zaèinima namirisan, iz kutije od ebonovine na stoèiæu pokraj postelje, i pripali ga. Udahnuo je dim koji je zaplovio vazduhom kad ga je izduvala: jednom i on da uživa u izvrsnoj oštrini svih svojih èula, u opojnoj svesnosti jednostavne èinjenice da je živ. "Da li sam bio bez ikakvog seksualnog iskustva, kad si me upoznala?"
<BR>&nbsp;&nbsp;&nbsp;&nbsp;&nbsp;Nije se nasmejala, okrenula je glavu da ga pogleda. "Mislim da nisi."
<BR>&nbsp;&nbsp;&nbsp;&nbsp;&nbsp;"Bio sam vrlo mlad."
<BR>&nbsp;&nbsp;&nbsp;&nbsp;&nbsp;"Jesi", reèe ona, milujuæi mu èelo.
<BR>&nbsp;&nbsp;&nbsp;&nbsp;&nbsp;"Ali, oseæam se kao da sam tako star..." Sklopio je oèi, i odlomci slika opet poèeše da se roje kroz njegovu memoriju, deliæi stakla u prodrmanom kaleidoskopu, nasumièna geometrija svetlosti.
<BR>&nbsp;&nbsp;&nbsp;&nbsp;&nbsp;"Znam", reèe ona tiho.
<BR>&nbsp;&nbsp;&nbsp;&nbsp;&nbsp;"Mundilfero: odakle sam ja?"
<BR>&nbsp;&nbsp;&nbsp;&nbsp;&nbsp;"Nije bitno", ponovi ona. Poljubi ga blago u obraz. "Sad si ovde."
<BR>&nbsp;&nbsp;&nbsp;&nbsp;&nbsp;"Da..." Opet je otvorio oèi da je pogleda, i odjeci jedne muzike ne iz ma kog poznatog mesta ili vremena, muzike koja je živela u njegovom seæanju kao laž, poèeše da blede. On uzdahnu, pritisnu njenu šaku na svoj obraz i zadrža je tu. Njena koža je u dodiru sa njegovom bila meka i prohladna, kao... kao... Odustade od slike koja se nije htela uoblièiti, oslobodi se, pusti da napetost isteèe iz njega, a njegov pogled da odluta. Tek sad primeti da se u njegovoj sobi èuju zvuci jedne karemovske umetnièke pesme, da ispunjavaju plavosivi prostor i nose njegov um napolje, u plavosive visine neba, kroz uski prorez prozora, tamo gde nikad nikakvih pitanja nema.
<BR>&nbsp;&nbsp;&nbsp;&nbsp;&nbsp;Udahnula je dim još jednom, pustila ga da iziðe sa uzdahom. Uskoro reèe: "Sab Emo je bio više nego dobar prema nama, na njegov naèin dobar, svih ovih godina." Pruži mu drogom dopunjeni tamjan, i Rid udahnu duboko.
<BR>&nbsp;&nbsp;&nbsp;&nbsp;&nbsp;"Jest", reèe on prigušenim glasom, stresajuæi prošlost sa sebe, još uvek ne verujuæi sasvim u sadašnjost.
<BR>&nbsp;&nbsp;&nbsp;&nbsp;&nbsp;"Drago mi je što neæe biti potrebno da bude likvidiran. Bio je koristan i Bratstvu."
<BR>&nbsp;&nbsp;&nbsp;&nbsp;&nbsp;Rid frknu. "Ja sam tamo jedno vreme imao utisak da neæemo dobiti priliku ni da pomislimo na tako nešto, a kamoli da pokušamo. Bogovi... mislio sam da je ono ozbiljno hteo. Šta bi bilo da jeste...?"
<BR>&nbsp;&nbsp;&nbsp;&nbsp;&nbsp;"Rekla bih mu da nosim tvoje dete."
<BR>&nbsp;&nbsp;&nbsp;&nbsp;&nbsp;On se opet podiže na lakat i zagleda se dole u nju sa neèim bliskim divljenju. "Je l' to ozbiljno?" reèe tiho. "Je l' stvarno...?"
<BR>&nbsp;&nbsp;&nbsp;&nbsp;&nbsp;"Naravno ne." Nasmešila mu se, malo tužno. "To nije za nas... kao što i sam znaš, moj voljeni. To nije sudbina nama dodeljena u kretanju stvari."
<BR>&nbsp;&nbsp;&nbsp;&nbsp;&nbsp;On otkloni pogled i ostade æuteæi nekoliko trenutaka. Onda: "Uèinilo mi se da si rekla da Humbabu nikad nisi slagala."
<BR>&nbsp;&nbsp;&nbsp;&nbsp;&nbsp;"To bi bio prvi sluèaj", odgovori ona. "I poslednji. Doduše, nisam mu uvek saopštavala istinu..."
<BR>&nbsp;&nbsp;&nbsp;&nbsp;&nbsp;"A da jesi, morala bi ponekad da lažeš."
<BR>&nbsp;&nbsp;&nbsp;&nbsp;&nbsp;"Ako je istina da bih rekla neistinu." Osmehnula mu se. "Treba umeti postavljati prava pitanja... i odgovarati na njih, ponekad."
<BR>&nbsp;&nbsp;&nbsp;&nbsp;&nbsp;"Jesi li ikad slagala mene?"
<BR>&nbsp;&nbsp;&nbsp;&nbsp;&nbsp;Pogledala ga je duboko, netremice u oèi. "Nikad."
<BR>&nbsp;&nbsp;&nbsp;&nbsp;&nbsp;"Ali mi nisi uvek saopštila istinu."
<BR>&nbsp;&nbsp;&nbsp;&nbsp;&nbsp;Dotakla je njegove usne prstima. "Nemoj sebe takvim pitanjima stavljati na muke, tis-šahel. Nije potrebno. Ti si moj voljeni."
<BR>&nbsp;&nbsp;&nbsp;&nbsp;&nbsp;Pomirujuæi se s time, on je opet poljubi. "Možeš se preseliti kod mene veèeras. Naredi da tvoje stvari budu prenete ovde..." osmehnu se "...suprugo."
<BR>&nbsp;&nbsp;&nbsp;&nbsp;&nbsp;Meškoljila se kao da ovo nije slušala. Ili kao da neæe da èuje. Ali on nije sebi dozvolio da misli tako nešto. "Bratstvo neæe biti zadovoljno kad èuje da se on razveo od mene. Zbog tog razvoda, biæe teže kontrolisati ga."
<BR>&nbsp;&nbsp;&nbsp;&nbsp;&nbsp;"Koga? Humbosa?"
<BR>&nbsp;&nbsp;&nbsp;&nbsp;&nbsp;Klimnula je glavom. "Može da se desi da oni ipak glasaju za njegovu likvidaciju... a to bi potkopalo naš položaj."
<BR>&nbsp;&nbsp;&nbsp;&nbsp;&nbsp;Rid je zagrli jednom rukom oko pleæa i privuèe sebi. "Ne brini. Humbaba ima dovoljno pameti, ali jedva dovoljno, da shvati da nije dovoljno pametan. Godinama se u voðenju politike oslanjao na tebe. To se neæe promeniti. Samo tvoj izbor prenoæišta..." Prevali se celom težinom na nju, oseti dobro znanu pulsirajuæu toplotu izmeðu svojih nogu èim njegove grudi doðoše u dodir sa njenim.
<BR>&nbsp;&nbsp;&nbsp;&nbsp;&nbsp;"Da..." uzdahnu ona rasejano, izmeðu njegovih poljubaca. "Mudar si, ljubavi moja. Ali možda ne bi trebalo da prenosim moje stvari kod tebe dok on ne dokaže da je tvoje predviðanje taèno. Svuda su oèi..."
<BR>&nbsp;&nbsp;&nbsp;&nbsp;&nbsp;"Proklete im oèi njihove", reèe on promuklo, dok je svaki nerv u njegovom telu oživljavao divnim oseæajem seksualne uzbuðenosti. "Uradi to. Jednostavno uradi. Za mene." Njegove ruke stegoše se èvršæe oko nje. Sad oseæa i njene šake na sebi, svuda na sebi. Njeni nokti se utiskuju u njegovu kožu, njena strast sustiže njegovu; ona glatko širi noge, daje mu moguænost da uðe. Njene ruke ga drže vrtoglavo uporno, vode ga unutra. "O, bogovi", šapuæe on. "Volim te..."
<BR>
<BR>&nbsp;&nbsp;&nbsp;&nbsp;&nbsp;Rid je hodao, sam, kroz sterilne tišine laboratorijskih hodnika u nauènom kompleksu tvrðave. Bio je obuèen samo u jedan labav kuæni ogrtaè nemarno pritegnut oko struka. Displeji postavljeni na svakih nekoliko metara duž zidova, uz svaka zakljuèana vrata, iznad svakog raskršæa hodnika, podseæali su ga da, po lokalnom vremenu, ima još dosta do zore. Nebo iznad tvrðavskog proreza/prozora bilo je crno kao smrt, Mundilfere je spavala kao dete pored njega, kad se probudio i razumeo zašto se probudio - koji posao je propustio da obavi.
<BR>&nbsp;&nbsp;&nbsp;&nbsp;&nbsp;Njegovo telo je uvek davalo oseæaj kao da je povezano sa elektrodama: puno vibracija, sve u njemu zveèi od životne energije. Ali noæas, dok je spavao, ona droga je povisila voltažu. Trebalo je da shvati da neverovatni telesni oseæaji tokom njegovog venèanja sa Mundilferom nisu bili samo njena veština i njegova èežnja. Trebalo je da primeti znake upozorenja. Meðutim, bio je suviše obuzet onim što se dogaðalo... Kad ga je sopstveno telo najzad probudilo iz tupog dremeža, svaki nervni završetak veæ je bio ukljuèen i raspevan; nije moglo biti ni govora o nekom daljem spavanju, jer koža mu je veæ govorila da leži na fakirskoj postelji od eksera. Znao je da æe to do ujutru biti ležanje na ognjištu punom žara.
<BR>&nbsp;&nbsp;&nbsp;&nbsp;&nbsp;Pa, svaki korak sad mu je divna agonija, zbog pritiska na stopala; oèi ga bole od svetlosti, od svakog udisaja zabole ga pluæa jer se u njima uveliko nakuplja teènost. Budalo. Budalo. Tu reè njegov mozak je ponavljao pri svakom sledeæem koraku, odveæ zasenjen percepcijama da bi mogao da navali sa žešæim epitetima, koje je njegova stupidnost zaslužila. Zar on da se toliko zanese u voðenje ljubavi, da se ne vrati u laboratoriju...
<BR>&nbsp;&nbsp;&nbsp;&nbsp;&nbsp;Stigao je do onih vrata koja je tražio, i pritisnuo senzor za identifikaciju, vrhom prsta, obazrivo kao da je usijan; zatim je morao da pritisne jaèe, jer ga senzor nije registrovao. Zbog tog pritiska, morao je da opsuje, a zatim je zbog nastalog zvuka morao da stegne zube. Bezbednosna brava se dematerijalizovala. On uðe unutra.
<BR>&nbsp;&nbsp;&nbsp;&nbsp;&nbsp;Istog trenutka u svest mu se zabilo visoko cviljenje nekog stvora na mukama. On stade, pa preðe na drugi kraj laboratorije, èak se i ne trudeæi da zatvori vrata za sobom.
<BR>&nbsp;&nbsp;&nbsp;&nbsp;&nbsp;U jednoj maloj providnoj pregradi nalazio se kvol, jedino živo biæe u ovoj laboratoriji pored Rida samog. On je ovog kvola uzeo na planeti Razumi; bila je to samo još jedna od nebrojenih napuštenih životinjica koje su po ulicama umirale od gladi. Rid nikad nije upotrebljavao životinje za testove; rezultati koje je dobijao pomoæu raèunarskih info-modela bili su daleko precizniji. Ali u ovom sluèaju naèinio je izuzetak. U ovom sluèaju, izopaèenost njegove potrebe da sazna navela ga je da donese to jadno stvorenjce u laboratoriju. Tu ga je hranio, negovao, i dao mu drogu... Onda je gledao jaèanje i napredovanje kvola, jer tehnovirus je prodro u svaku æeliju tela te životinje, baš kao što je ranije prodro i u svaku njegovu; i kvol postade fizièki savršen primerak svog roda. Ta droga, koju je konstruisao on lièno, trebalo je da deluje jednako kao voda života: da omoguæi funkcionisanje telesnih sistema bez i jedne jedine greške - da produži ljudski život neogranièeno. I, zamalo da uspe...
<BR>&nbsp;&nbsp;&nbsp;&nbsp;&nbsp;Kvol je bio upoznao Rida, imao je poverenje u njega, pozdravljao ga je željnim zviždukanjem kad god je Rid ulazio u laboratoriju, gledao je Rida kako radi. Ponekad je Rid èak uvlaèio šaku u kavez, kad bi kvol poèeo da grebuca po plastici; gladio je njegovo mekano, èupkasto krzno...
<BR>&nbsp;&nbsp;&nbsp;&nbsp;&nbsp;A onda je prestao da daje kvolu drogu, i poèeo da beleži posledice. Pogoršanje kvolovog zdravlja bilo je naglo, užasavajuæe. Droga je bila dizajnirana da podrži ljudski telesni sistem, ali generièki tako široka da je mogla slièno delovati i na kvola. I slièno ga ubiti. Da je droga napravljena na previše pojednostavljen naèin Rid je spoznao previše kasno.
<BR>&nbsp;&nbsp;&nbsp;&nbsp;&nbsp;Govorio je sebi da želi videti pojedinosti tog umiranja - ne samo kompjuterski model, ovog puta, nego prave, intimne, krvave simptome, one od kojih se povraæa. Jer, ipak, ti simptomi njega zanimaju iz veoma liènih razloga.
<BR>&nbsp;&nbsp;&nbsp;&nbsp;&nbsp;Rid se duže vremena trudio da veštaèki proizvede vodu života, ali se to završilo neuspehom. Namerno je inficirao samog sebe tom polusvesnom virusnom materijom koju je kreirao tako nesavršeno, iako su mu info-modeli pokazivali šta æe mu se verovatno desiti. Ovo, ovo što mu se jeste desilo: zavisnost njegovog tela od te droge, nemoguænost funkcionisanja bez nje. Njegovo telo je nastavilo da stari kao i svaèije - njegova droga je bila, i sa te strane, neuspeh - ali, ironièno, starilo je funkcionišuæi vrhunski efikasno.
<BR>&nbsp;&nbsp;&nbsp;&nbsp;&nbsp;Meðutim, ta njegova supstanca bila je nestabilna. Baš kao i prava vodica, ili 'vodka', života, morala se uzimati u redovnim dozama da bi se dejstvo nastavilo. S tom razlikom što voda života ne stvara adikciju, dok je ovo njegovo stvaralo itekakvu adikciju. Bez redovnog uzimanja te droge, praktièno svaka æelija u njegovom organizmu prestajala je da radi - i poèinjala da ludi i umire; milijarde mikroskopskih mašina, sve izvan kontrole.
<BR>&nbsp;&nbsp;&nbsp;&nbsp;&nbsp;Stade pred kavez, prisiljavajuæi sebe da gleda agoniju stvorenja unutra; da gleda u ogledalo. Vide to telašce u nezadrživim grèevima, krvavu penu na ustima, mekano šareno krzno ulepljeno prljavštinom, oèi prevrnute unazad... Da, on hoæe to da vidi, hoæe da zna šta èeka i njega... Pa gledaj onda, kukavice jebana! Ovo je tvoje delo. To si i sebi spremio, zato što si sam tako hteo...
<BR>&nbsp;&nbsp;&nbsp;&nbsp;&nbsp;Jezivo cviljenje malog muèenika se nastavljalo i nastavljalo. Ispunjavalo je Ridovu lobanju. Polako, šakama koje su drhtale od neèega što je Rida plašilo više nego strah, poseže u kavez i podiže kvola. Zadrža ga još jedan trenutak u naruèju, nesvestan da ga umiruæe stvorenje ujeda. Onda mu, pokretom naglim i sigurnim, uvrte i slomi šiju.
<BR>&nbsp;&nbsp;&nbsp;&nbsp;&nbsp;Mlitavo, beživotno telo ubaci u kanal za spaljivanje, vide kako se dematerijalizuje pred njegovim oèima, èisto, savršeno, oslobaðajuæi dušu i predajuæi je - ako kvolovi imaju dušu - veènosti. Ko æe mene tako?
<BR>&nbsp;&nbsp;&nbsp;&nbsp;&nbsp;Okrete se i teturavo poðe u drugi deo laboratorije. Neprijatnosti u njegovom telu, karakteristiène za ranu fazu uskraæivanja droge, najednom kao da su se uveæale hiljadostruko. Morao je da stane i udahne neki trankvilizer da bi mogao da nastavi. Priðe svom radnom terminalu i probudi ga, petljavo dotaèe niz tipki širom tastature, paleæi usput i pogrešne kvadrate, u pokušaju da unese bezbednosnu šifru koja æe mu omoguæiti da se doèepa onog što mu je sad potrebno. Najzad zaèu jedan slabi zvuk koji je znaèio da se odgovarajuæi deo obezbeðenog stasis-polja oslobodio. Priðe tom delu zida i zavuèe ruku kroz peckavi energetski zastor, izvuèe jednu neobeleženu epruvetu. Ta droga još nije dobila nikakvo zvanièno ime. Imala je samo jednog korisnika. On ju je zvao "voda smrti". Izvuèe iz epruvete èep, i proguta sadržinu.
</P></TD></TR></TABLE>
<P class="next">
<A HREF=p12.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
