<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H2>Prvi deo: 1999.
<P>&nbsp;&nbsp;&nbsp;&nbsp;&nbsp;Iz Enciklopedije Britanike, 17. izdanje, 2073: Icarus
<BR>
<BR>&nbsp;&nbsp;&nbsp;&nbsp;&nbsp;Sićušna planeta 1566. Imala je najekscentričniju eliptičnu orbitu među svim znanim asteroidima (e - 0,83), najmanju poluveliku osu (a = 1.08) i prošla je na majmanjoj udaljenosti od Sunca (28.000.000 kilometara). Otkrio ju je Volter Baad iz opservatorije Mt. Palomar 1949. godine. Njena orbita prostirala se od kraja Marsove i zalazila u Merkurovu; mogla se približiti na razdaljinu od 6.400.000 kilometara od Zemlje. Radarska osmatranja su utvrdila da joj je prečnik oko 0,8 kilometara, a rotacioni period oko 2,5 časova. Ova neobična orbita nije privlačila znatniju pažnju sve do juna 1997, kada je Ikarus iznenada počeo da emituje pramenove gasa i prašine. S obzirom na osnovane pretpostavke da je posredi tipičan kameni Apolo asteroid, ta njegova evolucija u jedan kometarni predmet uzbudila je astronomski svet. Spomenuta neobičnost izazvala je ozbiljnu zabrinutost kada su proračuni, izvedeni u oktobru 1997. pokazali da momentum pripisan dejstvu repa komete menja orbitu Ikarusa. Ovaj poremećaj orbite mogao je da, u roku od nekoliko godina, dovede do sudara jednog dela komete sa Zemljom. Udar razređenog gasa ne bi imao štetne posledice. No, u to vreme glava komete Ikarusa još se nije videla, te su se čule pretpostavke da joj je moglo preostati čvrsto jezgro u nekom slučaju...
<BR>&nbsp;&nbsp;&nbsp;&nbsp;&nbsp;Icarus
<BR>&nbsp;&nbsp;&nbsp;&nbsp;&nbsp;Prema grčkoj legendi Dedalov sin. Dedal, arhitekta i skulptor, sagradio je lavirint za kralja Minosa na Kritu, i odmah posle toga pao u nemilost. Stoga je načinio krila od voska i perja za sebe i Ikara, a onda su njih dvojica poleteli prema Siciliji. Ikar se, međutim, previše primakao Suncu, tako da su mu se krila istopila. Srušio se u more i utopio se. Ostrvo na čiju obalu je more izbacilo njegov leš kasnije je nazvano Ikarija. Ova legenda često se navodi kao simbol čovekove težnje za znanjem i novim horizontima, bez obzira na cenu koja se plaća za to. Pripovest o Ikaru iskorišćena je kao glavni motiv u van Hofenovom remek-delu Ikarov pad (1997) u kome je simbolično ukazano na slabljenje prevlasti Zapadne kulture...
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
