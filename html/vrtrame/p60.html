<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ZAHVALNICE
<P>&nbsp;&nbsp;&nbsp;&nbsp;&nbsp;Mnogi ljudi su dali vredne doprinose ovom romanu. Prvi među njima, u smislu sveukupnog uticaja, bio je naš urednik Lou Aronika. Njegova zapažanja u ranoj fazi uobličila su građu celog romana, a njegovo pronicljivo konačno uređivanje značajno je osnažilo tok dela.
<BR>&nbsp;&nbsp;&nbsp;&nbsp;&nbsp;Naš dobar prijatelj i svestrani naučnik Geri Snajder ponovo je bio krajnje predusretljiv, velikodušno se hvatajući ukoštac sa svakim tehničkim problemom, bio on mali ili veliki. Ukoliko su medicinski delovi priče tačni i verodostojni, onda zahvalnost treba uputiti na adresu dr Džima Vilersona. Svaka pogreška u tim odeljcima ide na račun samih autora.
<BR>&nbsp;&nbsp;&nbsp;&nbsp;&nbsp;U ranim fazama pisanja Jihei Akita bio je dragocen pomagač u pronalaženju ispravnih lokacija za japanske scene. On je takođe bio više nego voljan da nadugačko raspravlja o običajima i istoriji svoje nacije. U Tajlandu, gospođa Vačari Monvibon bila je izvanredan vodič među divotama te zemlje.
<BR>&nbsp;&nbsp;&nbsp;&nbsp;&nbsp;Roman se u velikoj meri bavi ženama, posebno načinima na koje one osećaju i misle. Bib Barden i Stejsi Li stajale su nam uvek na raspolaganju za razgovor o prirodi žene. Gospođa Barden nam je izuzetno mnogo pomogla idejama za život i poeziju Benite Garsije.
<BR>&nbsp;&nbsp;&nbsp;&nbsp;&nbsp;Stejsi Kidu Li dala je mnogo neposrednih doprinosa Vrtu Rame, a i njena nesebična podrška celokupnom projektu bila veoma dragocena. Tokom pisanja romana Stejsi je rodila svog četvrtog sina, Trevisa Klarka Lija. Za sve što si učinila, Stejsi, mnogo ti hvala.
</P></TD></TR></TABLE>
</CENTER>
</BODY>
</HTML>
