<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>EPILOG
<P>&nbsp;&nbsp;&nbsp;&nbsp;&nbsp;Pet i po meseci kasnije, u sedmom mesecu trudnoæe, Bron Lamija je krenula jutarnjim dirižablom severno od prestonice do Grada Pesnika, na Konzulovu oproštajnu zabavu.
<BR>&nbsp;&nbsp;&nbsp;&nbsp;&nbsp;Prestonica, koju su domoroci, svemirski putnici u poseti i Proterani sada podjednako zvali Džektaun, izgledala je belo i èisto u jutarnjoj svetlosti dok je dirižabl napuštao kotvište u središtu i hitao severozapadno uz reku Huli.
<BR>&nbsp;&nbsp;&nbsp;&nbsp;&nbsp;Najveæi grad na Hiperionu pretrpeo je dosta u vreme borbi, ali sada je glavnina bila ponovo izgraðena, a veæina od tri miliona izbeglica sa plantaža fiberplastike i iz manjih gradova na južnom kontinentu odabrala je da ostane, uprkos nedavnom pojaèanom zanimanju Proteranih za fiberplastikom. I tako je grad rastao kao iz vode, sa osnovnim službama kao što su elektricitet, kanalizacija i kablovska HTV služba, da bi upravo stigao do odgajališta smeštenih na vrhovima brda izmeðu svemirske luke i starog grada.
<BR>&nbsp;&nbsp;&nbsp;&nbsp;&nbsp;Ali zgrade su bile bele u jutarnjoj svetlosti, proleæni vazduh bogat obeæanjima, a Bron je videla grube useke novih drumova i užurbanost reènog saobraæaja dole kao dobar znak za buduænost.
<BR>&nbsp;&nbsp;&nbsp;&nbsp;&nbsp;Borbe u Hiperionovom svemiru nisu trajale još dugo posle uništenja Mreže. Faktièka okupacija Proteranih u svemirskoj luci i prestonici prerasla je u priznavanje smrti Mreže i zajednièku upravu sa Zakonodavnim Veæem u sporazumu koji su saèinili prvenstveno Konzul i Guverner-General Teo Lejn. Ali za skoro šest meseci od smrti Mreže, jedini saobraæaj u svemirskoj luci svodio se na padobrodove ostataka flote SILE koji su se još nalazili unutar sistema i èeste planetne izlete iz Roja. Više nije bilo neobièno videti visoke prilike Proteranih kako kupuju na Trgu Džektaun, ili njihove egzotiènije verzije kako piju kod 'Cicerona'.
<BR>&nbsp;&nbsp;&nbsp;&nbsp;&nbsp;Bron je boravila kod 'Cicerona' u proteklih nekoliko meseci, odsevši u jednoj od veæih soba na èetvrtom spratu starog krila gostionice dok je Sten Leveski ponovo gradio i širio ošteæene odeljke legendarne graðevine. "Bogamu, ne treba mi pomoæ trudnih žena!" vikao bi Sten svaki put kada bi mu se Bron ponudila, ali ona bi neizostavno završila tako što bi obavila neki posao dok je Leveski gunðao i mrmljao. Bron je možda i bila trudna, ali je i dalje bila Lusijanka i mišiæi joj nisu sasvim atrofirali posle samo nekoliko meseci provedenih na Hiperionu.
<BR>&nbsp;&nbsp;&nbsp;&nbsp;&nbsp;Sten ju je odvezao tog jutra do tornja-kotvišta i pomogao joj da ponese prtljag i paket koji je donela za Konzula. Onda joj je gostionièar pružio i sopstveni paketiæ. "To je prokleto, dosadno putovanje Bogu iza leða", zarežao je. "Moraš imati nešto za èitanje, ha?"
<BR>&nbsp;&nbsp;&nbsp;&nbsp;&nbsp;Poklon je bio reprodukcija izdanja Pesama Džona Kitsa iz 1817, koju je u kožu uvezao sam Leveski.
<BR>&nbsp;&nbsp;&nbsp;&nbsp;&nbsp;Bron je postidela diva i oduševila putnike koji su ih posmatrali zagrlivši ga tako da su mu rebra zakrckala. "Dosta, prokleta bila", promrmljao je on dok je trljao bok. "Reci toj ništariji Konzulu da hoæu da ga vidim da se dovukao natrag pre nego što budem predao tu bezvrednu gostionicu svom sinu. Reci mu to, O.K.?"
<BR>&nbsp;&nbsp;&nbsp;&nbsp;&nbsp;Bron je klimnula glavom i mahala sa drugim putnicima ljudima koji su došli da ih prate. Onda je nastavila da maše sa osmatraèkog mezanina dok se vazdušna laða razvezivala, oslobaðala balasta i tromo kretala iznad krovova.
<BR>&nbsp;&nbsp;&nbsp;&nbsp;&nbsp;Sada, dok je laða ostavljala za sobom predgraða i skretala ka zapadu da prati reku, Bron je prvi put jasno videla planinski vrh na jugu gde se lice Tužnog Kralja Bilija još mrštilo na grad. Sveži ožiljak dugaèak deset metara na Bilijevom obrazu, gde je laser zasekao za vreme borbe, sada je polako bledeo izložen vremenskim uslovima.
<BR>&nbsp;&nbsp;&nbsp;&nbsp;&nbsp;Ali ono na šta je Bron obratila pažnju bila je veæa skulptura koja je poprimala oblik na severozapadnoj litici. Èak i sa modernom opremom za seèenje pozajmljenom od SILE, rad je napredovao sporo, i veliki orlovski nos, teško èelo, široka usta i tužne, pametne oèi upravo su poèele da budu prepoznatljive. Mnoge izbeglice iz Hegemonije ostavljene na Hiperionu prigovarale su što se planini daje lik Meine Gledston, ali Ritmet Korber III, èukun-unuk vajara koji je stvorio lice Tužnog Kralja Bilija - i sluèajno èovek kome je planina sada pripadala - rekao je, koliko god je mogao diplomatskije: "Ko vas jebe" - i nastavio sa poslom. Još godina, možda dve, i biæe gotovo.
<BR>&nbsp;&nbsp;&nbsp;&nbsp;&nbsp;Bron uzdahnu, protrlja svoj nabrekli stomak - u afektaciji koju je uvek mrzela kod trudnica, ali koju sada nikako nije mogla da izbegne - i ode nespretno do stolice na osmatraèkoj palubi. Ako je ovoliki sa sedam meseci, koliki æe tek da bude kad mi doðe termin? Bron baci pogled naviše uz nabreklu krivinu velikog gasnog omotaèa dirižabla iznad sebe i trže se.
<BR>
<BR>&nbsp;&nbsp;&nbsp;&nbsp;&nbsp;Putovanje vazdušnom laðom, sa dobrim vetrom u krmi, trajalo je samo dvadeset sati. Bron je deo puta odremala, ali najveæi deo vremena provela je u posmatranju poznatih predela koji su se prostirali ispod nje.
<BR>&nbsp;&nbsp;&nbsp;&nbsp;&nbsp;Sredinom jutra prošli su iznad Prevodnice Karla i Bron se osmehnula i potapšala paket koji je ponela Konzulu. Krajem popodneva, približavali su se reènoj luci Najad i Bron je pogledala odozgo, sa tri hiljade stopa, staru putnièku baržu koju su uzvodno vukle mante i ostavljale svoj trag u obliku slova 'V'. Zapitala se da li je to možda Benares.
<BR>&nbsp;&nbsp;&nbsp;&nbsp;&nbsp;Preleteli su preko Ruba kada je u gornjem salonu bila servirana veèera i poèeli prelazak preko Mora Trave baš kada je suton potpalio veliku stepu bojom i kada su se milioni vlati trave namreškali pod istim onim lahorom koji je nosio vazdušnu laðu dalje. Bron je popila kafu u svojoj omiljenoj stolici u mezaninu, širom otvorila prozor i posmatrala kako se More Trave prostire kao senzualna èoja na bilijarskom stolu, dok je svetlost posustajala. Neposredno pre nego što su bile upaljene svetiljke na palubi mezanina, bila je nagraðena prizorom vetrokola koja su se probijala sa severa ka jugu, uz njihanje fenjera na pramcu i krmi. Bron se nagnula napred tako da može jasno da èuje tutnjavu velikog toèka i pucketanje platna popreènog jedra dok su se kola oštro zanosila da bi zauzela novi ugao.
<BR>&nbsp;&nbsp;&nbsp;&nbsp;&nbsp;Spremna postelja èekala ju je u kabini kada se Bron popela da se presvuèe u kuænu haljinu, ali posle nekoliko proèitanih pesama našla se ponovo na osmatraèkoj palubi i ostala tamo sve do zore, dremajuæi u svojoj omiljenoj stolici i udišuæi sveži miris trave odozdo.
<BR>&nbsp;&nbsp;&nbsp;&nbsp;&nbsp;Pristali su u Hodoèasnikovom Poèinku dovoljno dugo da uzmu svežu hranu i vodu, obnove balast i izmene posade, ali Bron nije silazila da se prošeta. Mogla je da vidi radna svetla oko stanice žièare, a kada je putovanje konaèno nastavljeno, vazdušna laða kao da je pratila niz tornjeva-nosaèa za kabl ka Masivu Uzde.
<BR>&nbsp;&nbsp;&nbsp;&nbsp;&nbsp;Bio je još mrkli mrak dok su prelazili preko planina i jedan stjuart došao je da zatvori hermetièke, dugaèke prozore dok je pritisak u odeljcima rastao, ali Bron je još mogla povremeno da vidi kabine žièare koje su dole prelazile od jednog vrha do drugog izmeðu oblaka, kao i ledena polja koja su blistala na svetlosti zvezda.
<BR>&nbsp;&nbsp;&nbsp;&nbsp;&nbsp;Prešli su preko Utvrðenja Hronos odmah posle zore; kamenje zamka nije izgledalo nimalo toplo èak ni okupano ružièastim svetlom. Onda se pojavi visoka pustinja, Grad Pesnika zablista beo sa strane za pristajanje i dirižabl se spusti ka tornju-kotvištu smeštenom na istoènom kraju tamošnje nove svemirske luke.
<BR>&nbsp;&nbsp;&nbsp;&nbsp;&nbsp;Bron nije oèekivala nikoga ko bi je saèekao. Svi koji su je poznavali mislili su da æe ona doleteti sa Teom Lejnom u njegovom letaèu kasnije po podne. Ali Bron Lamija je smatrala da je putovanje vazdušnom laðom pravi naèin da putuje sama sa svojim mislima. I bila je u pravu.
<BR>&nbsp;&nbsp;&nbsp;&nbsp;&nbsp;Ali dok su zatezali kabl kotve i spuštali rampu, Bron ugleda poznato Konzulovo lice u maloj gužvi. Do njega je stajao Martin Silenus, mrštio se i èkiljio u jutarnjem svetlu na koje nije navikao.
<BR>&nbsp;&nbsp;&nbsp;&nbsp;&nbsp;"Proklet bio taj Sten", promrmlja Bron, setivši se da su sada uspostavljene mikrotalasne veze i da su novi komunikacioni sateliti na orbiti.
<BR>&nbsp;&nbsp;&nbsp;&nbsp;&nbsp;Konzul je saèeka zagrljajem. Martin Silenus zevnu, rukova se s njom i reèe: "Nisi mogla da naðeš neko nezgodnije vreme da doðeš, a?"
<BR>
<BR>&nbsp;&nbsp;&nbsp;&nbsp;&nbsp;Uveèe je prireðen prijem. Nije samo Konzul odlazio sledeæeg jutra - veæina preostale flote SILE polazila je natrag, a znatan deo Roja Proteranih išao je sa njima. Desetak padobrodova stajalo je raštrkano na malom polju blizu Konzulovog svemirskog broda dok su Proterani bili u svojoj poslednjoj poseti Vremenskim Grobnicama, a oficiri SILE poslednji put svraæali do Kasadove grobnice.
<BR>&nbsp;&nbsp;&nbsp;&nbsp;&nbsp;Sam Grad Pesnika sada je imao gotovo hiljadu stalnih stanovnika; mnogi od njih bili su umetnici i pesnici, mada je Silenus rekao da su veæina poseurs. Dvaput su pokušali da izaberu Martina Silenusa za gradonaèelnika; dvaput je odbio i soèno opsovao svoje nesuðeno glasaèko telo. Ali stari pesnik i dalje je upravljao stvarima, nadgledao restauraciju, izglaðivao sporove, delio smeštaj i dogovarao letove za snabdevanje iz Džektauna i mesta na jugu. Grad Pesnika više nije bio Mrtvi Grad.
<BR>&nbsp;&nbsp;&nbsp;&nbsp;&nbsp;Martin Silenus govorio je da je kolektivni IQ bio viši dok je mesto bilo napušteno.
<BR>&nbsp;&nbsp;&nbsp;&nbsp;&nbsp;Banket je održan u novoizgraðenom paviljonu za obedovanje; velika kupola odjekivala je smehom dok je Martin Silenus èitao skaredne pesme i dok su drugi umetnici izvodili skeèeve. Pored Konzula i Silenusa, Bronin okrugli sto razmetao se sa pet-šest gostiju Proteranih, ukljuèujuæi i Slobodnjakinju Gengu i Središnjeg Minmuna, kao i Ritmeta Korbera III, odevenog u proštepana krzna i visoku konusnu kapu. Teo Lejn je zakasnio, sa izvinjenjima, isprièao publici najnovije viceve iz Džektauna i došao za sto kako bi im se pridružio za dezert. Lejna su odnedavno pominjali kao moguæeg gradonaèelnika Džektauna na izborima koji treba da se održe u èetvrtom mesecu - izgleda da se njegov stil dopadao i domorocima i Proteranima - a Teo do sada nièim nije pokazao da bi odbio tu èast ako bi mu bila ponuðena.
<BR>&nbsp;&nbsp;&nbsp;&nbsp;&nbsp;Posle dosta vina na banketu, Konzul je tiho pozvao njih nekoliko gore u brod, na muziku i još vina. Otišli su, Bron, Martin i Teo, i seli visoko na brodski balkon dok je Konzul veoma trezno i sa oseæanjem svirao Geršvina, Struderija, Bramsa, Luzera i Bitlse, a onda ponovo Geršvina, završivši konaèno Rahmanjinovim predivnim Klavirskim koncertom br. 2 u C-molu, od èije je lepote srce zastajalo.
<BR>&nbsp;&nbsp;&nbsp;&nbsp;&nbsp;Onda su sedeli u prigušenoj svetlosti, gledali iznad grada i doline, pili još malo vina i razgovarali do kasno u noæ.
<BR>&nbsp;&nbsp;&nbsp;&nbsp;&nbsp;"Šta oèekuješ da zatekneš u Mreži?" upita Teo Konzula. "Anarhiju? Vladavinu rulje? Povratak u život Kamenog doba?"
<BR>&nbsp;&nbsp;&nbsp;&nbsp;&nbsp;"Sve to i još više, verovatno", osmehnu se Konzul. On zavrte konjak u èaši. "Ozbiljno, bilo je dovoljno mlazeva pre nego što je fetlinija iskljuèena da bismo znali da æe uprkos nekim stvarnim problemima na veæini svetova Mreže stvari biti u redu."
<BR>&nbsp;&nbsp;&nbsp;&nbsp;&nbsp;Teo Lejn je sedeo i pijuckao vino iz iste one èaše koju je doneo iz paviljona za obedovanje. "Zašto misliš da je fetlinija iskljuèena?"
<BR>&nbsp;&nbsp;&nbsp;&nbsp;&nbsp;Martin Silenus frknu. "Bog se umorio od našeg škrabanja grafita po zidovima njegove kuæe."
<BR>&nbsp;&nbsp;&nbsp;&nbsp;&nbsp;Razgovarali su o starim prijateljima i pitali se kako je Otac Dire. Èuli su za njegov novi posao u jednoj od poslednjih uhvaæenih fetlinijskih poruka. Setili su se Lenara Hojta.
<BR>&nbsp;&nbsp;&nbsp;&nbsp;&nbsp;"Mislite li da æe on automatski postati Papa kada Dire premine?" upita Konzul.
<BR>&nbsp;&nbsp;&nbsp;&nbsp;&nbsp;"Sumnjam", reèe Teo. "Ali æe bar dobiti priliku da ponovo živi ako ta kruciforma viška koju Dire nosi na grudima još deluje."
<BR>&nbsp;&nbsp;&nbsp;&nbsp;&nbsp;"Pitam se hoæe li doæi po svoju balalajku", reèe Silenus, sviruckajuæi na instrumentu. U prigušenom svetlu, pomisli Bron, stari pesnik još je lièio na satira.
<BR>&nbsp;&nbsp;&nbsp;&nbsp;&nbsp;Razgovarali su o Solu i Rejèel. U proteklih šest meseci, na stotine ljudi pokušalo je da uðe u Sfingu; jednome je uspelo - tihom Proteranom po imenu Mizenspešt Amenjet.
<BR>&nbsp;&nbsp;&nbsp;&nbsp;&nbsp;Struènjaci Proteranih proveli su više meseci analizirajuæi Grobnice i trag vremenskih plima i oseka koji je ostao. Na nekim graðevinama, hijeroglifi i èudnovato poznato klinasto pismo pojavili su se posle otvaranja Grobnica i omoguæili, ako ništa drugo, ono približno nagaðanja svrhe pojedinih Vremenskih Grobnica.
<BR>&nbsp;&nbsp;&nbsp;&nbsp;&nbsp;Sfinga je bila jednosmerni portal u buduænost o kojoj je govorila Rejèel/Moneta. Niko nije znao kako ona bira one koje želi da propusti, ali meðu turistima je bilo popularno da pokušaju da proðu kroz portal. Nije otkriven nikakav trag ili naznaka sudbine Sola i njegove kæerke. Bron je shvatila da èesto misli na starog nauènika.
<BR>&nbsp;&nbsp;&nbsp;&nbsp;&nbsp;Bron, Konzul i Martin Silenus nazdraviše Solu i Rejèel.
<BR>&nbsp;&nbsp;&nbsp;&nbsp;&nbsp;Grobnica od žada izgleda da je imala nekakve veze sa džinovskim gasnim svetovima. Niko nije bio propušten kroz njen portal, ali egzotièni Proterani, stvoreni i odgajani tako da žive u jupiterskim naseobinama, stizali su svakodnevno da pokušaju da uðu. Struènjaci Proteranih i SILE zajedno su iznova i iznova isticali da Grobnice nisu dalekobacaèi, veæ neki sasvim drugaèiji oblik kosmièke veze. Turiste je to bilo baš briga.
<BR>&nbsp;&nbsp;&nbsp;&nbsp;&nbsp;Obelisk je ostao crna tajna. Grobnica je još svetlela, ali nije imala vrata. Proterani su nagaðali da unutra još èekaju vojske Šrajkova. Martin Silenus je smatrao da je Obelisk samo falusni simbol ostavljen u dekoru doline posle nešto premišljanja. Drugi su mislili da on možda ima neke veze sa Templarima.
<BR>&nbsp;&nbsp;&nbsp;&nbsp;&nbsp;Bron, Konzul i Martin Silenus nazdraviše Pravom Glasu Drveta Hetu Mastinu.
<BR>&nbsp;&nbsp;&nbsp;&nbsp;&nbsp;Ponovo zaptiveni Kristalni Monolit bio je grobnica pukovnika Fedmana Kasada. Dešifrovane oznake urezane u kamen govorile su o kosmièkoj borbi i velikom ratniku iz prošlosti koji se pojavio da pomogne da se porazi Bog Bola. Mladi regruti iz bakljobrodova i napadaèkih nosaèa gutali su svaku reè. Kasadova legenda raširiæe se kada se ti brodovi budu vratili svetovima stare Mreže.
<BR>&nbsp;&nbsp;&nbsp;&nbsp;&nbsp;Bron, Konzul i Martin Silenus nazdraviše Fedmanu Kasadu.
<BR>&nbsp;&nbsp;&nbsp;&nbsp;&nbsp;Prva i druga Peæinska grobnica kao da nisu vodile nikuda, ali Treæa se, izgleda, otvarala u lavirinte na raznim svetovima. Posle nestanka nekoliko istraživaèa, uprava Proteranih za istraživanja podsetila je turiste da lavirinti leže u razlièitim vremenima - moguæe èak i stotinama hiljada godina u prošlosti ili buduænosti - kao i u razlièitim svemirima. Zabranili su pristup peæinama, osim za kvalifikovane struènjake.
<BR>&nbsp;&nbsp;&nbsp;&nbsp;&nbsp;Bron, Konzul i Martin Silenus nazdraviše Polu Direu i Lenaru Hojtu.
<BR>&nbsp;&nbsp;&nbsp;&nbsp;&nbsp;Šrajkova Palata ostala je misterija. Bedemi sa telima nestali su kada su se Bron i ostali vratili nekoliko sati kasnije; unutrašnjost grobnice bila je iste velièine kao i ranije, ali sa jednim jedinim vratima od svetlosti koja su gorela u njenom središtu. Svako ko bi prošao kroz njih nestao bi. Niko se nije vratio.
<BR>&nbsp;&nbsp;&nbsp;&nbsp;&nbsp;Istraživaèi su proglasili unutrašnjost za zabranjenu zonu dok su radili na dešifrovanju slova urezanih u kamenu, ali veoma erodiranih pod dejstvom vremena. Do sada, bili su sigurni u tri reèi - sve na latinskom jeziku Stare Zemlje - prevedene kao 'KOLOSEUM', 'RIM' i 'REPOPULACIJA'. Veæ je naraslo predanje o tome da se portal otvara ka nestaloj Staroj Zemlji i da se tamo prevoze žrtve drveta trnja. Stotine su i dalje èekale.
<BR>&nbsp;&nbsp;&nbsp;&nbsp;&nbsp;"Vidiš, jebote", reèe Martin Silenus Bron, "da nisi toliko žurila da me oslobodiš, vratio bih se kuæi."
<BR>&nbsp;&nbsp;&nbsp;&nbsp;&nbsp;Teo Lejn se nagnu napred. "Zar biste zaista odabrali da se vratite na Staru Zemlju?"
<BR>&nbsp;&nbsp;&nbsp;&nbsp;&nbsp;Martin se osmehnu svojim najslaðim osmehom satira. "Ni za jebenih milion godina. Bila je dosadna dok sam živeo tamo i ostaæe uvek dosadna. Ovo je mesto gde se stvari dešavaju." Silenus nazdravi sam sebi.
<BR>&nbsp;&nbsp;&nbsp;&nbsp;&nbsp;U neku ruku, shvati Bron, to je bilo istina. Hiperion je bilo sastajalište Proteranih i bivših graðana Hegemonije. Same Vremenske Grobnice znaèile su buduæu trgovinu, turizam i putovanja dok se ljudska vasiona prilagoðavala životu bez dalekobacaèa. Ona pokuša da zamisli buduænost onako kako su je videli Proterani, sa velikim flotama koje šire ljudska obzorja, sa genetski skrojenim ljudskim biæima koja kolonizuju gasne džinove, asteroide i svetove surovije od preteraformiranog Marsa ili Hebrona. Nije to mogla da zamisli. Bila je to vasiona koju æe možda videti njeno dete... ili njeni unuci.
<BR>&nbsp;&nbsp;&nbsp;&nbsp;&nbsp;"O èemu razmišljaš, Bron?" upita Konzul kada se tišina rastegla.
<BR>&nbsp;&nbsp;&nbsp;&nbsp;&nbsp;Ona se osmehnu. "O buduænosti", reèe ona. "I o Džoniju."
<BR>&nbsp;&nbsp;&nbsp;&nbsp;&nbsp;"Ah, da", reèe Silenus, "o pesniku koji je mogao da bude Bog, ali nije."
<BR>&nbsp;&nbsp;&nbsp;&nbsp;&nbsp;"Šta mislite da se desilo sa drugom liènosti?" upita Bron.
<BR>&nbsp;&nbsp;&nbsp;&nbsp;&nbsp;Konzul mahnu rukom. "Ne vidim kako bi mogla da preživi smrt Srži. A ti?"
<BR>&nbsp;&nbsp;&nbsp;&nbsp;&nbsp;Bron odmahnu glavom. "Samo sam ljubomorna. Ispada da ga je videlo mnogo ljudi. Èak mi je i Melio Arundez rekao da ga je sreo u Džektaunu."
<BR>&nbsp;&nbsp;&nbsp;&nbsp;&nbsp;Oni nazdraviše Meliju, koji je pet meseci ranije otišao prvim kovit-brodom SILE koji se vraæao ka Mreži.
<BR>&nbsp;&nbsp;&nbsp;&nbsp;&nbsp;"Svi su ga videli osim mene", reèe Bron, namrštivši se nad svojim konjakom i shvativši da mora da uzme još antialkoholnih prenatalnih tableta pre nego što legne. Shvatila je da je pripita: to nije moglo da naškodi bebi ako uzme tablete, ali na nju je nesumnjivo uticalo.
<BR>&nbsp;&nbsp;&nbsp;&nbsp;&nbsp;"Idem nazad", objavi ona i ustade, zagrlivši Konzula. "Moram rano da ustanem kako bih posmatrala vaše lansiranje u osvit."
<BR>&nbsp;&nbsp;&nbsp;&nbsp;&nbsp;"Sigurno ne želiš da prenoæiš u brodu?" upita Konzul. "Gostinska soba ima lep pogled na dolinu."
<BR>&nbsp;&nbsp;&nbsp;&nbsp;&nbsp;Bron odmahnu glavom. "Sve stvari su mi u staroj palati."
<BR>&nbsp;&nbsp;&nbsp;&nbsp;&nbsp;"Poprièaæu s tobom pre nego što krenem", reèe Konzul i oni se ponovo zagrliše, brzo, pre nego što ijedno od njih bude primorano da primeti Bronine suze.
<BR>&nbsp;&nbsp;&nbsp;&nbsp;&nbsp;Martin Silenus otprati je do Grada Pesnika. Oni zastaše u osvetljenoj galeriji ispred apartmana.
<BR>&nbsp;&nbsp;&nbsp;&nbsp;&nbsp;"Da li si zaista bio na drvetu ili je to bio samo stimsim dok si spavao u Šrajkovoj Palati?" upita ga Bron.
<BR>&nbsp;&nbsp;&nbsp;&nbsp;&nbsp;Pesnik se ne osmehnu. On dodirnu grudi tamo gde ga je probo èelièni trn. "Jesam li bio kineski filosof koji sanja da je leptir, ili leptir koji sanja da je kineski filosof? Da li me to pitaš, malena?"
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;"Tako je", reèe Silenus tiho. "Da, bio sam oboje. I oboje je bilo stvarno. I oboje je bolelo. A ja æu te doveka voleti i slaviti zbog toga što si me spasla, Bron. Za mene, ti æeš uvek biti u stanju da hodaš po vazduhu." On joj podiže ruku i poljubi je. "Ideš li unutra?"
<BR>&nbsp;&nbsp;&nbsp;&nbsp;&nbsp;"Ne, mislim da æu na koji minut još prošetati po vrtu."
<BR>&nbsp;&nbsp;&nbsp;&nbsp;&nbsp;Pesnik je oklevao. "U redu je. Bar mislim da jeste. Imamo patrole - mehanièke i ljudske - i naš Grendel-Šrajk još se nije pojavio na 'bis'... ali pazi se, O.K.?"
<BR>&nbsp;&nbsp;&nbsp;&nbsp;&nbsp;"Ne zaboravi", reèe Bron, "ja sam ubica Grendela. Hodam po vazduhu i pretvaram ih u staklene gobline kako bi se razbili."
<BR>&nbsp;&nbsp;&nbsp;&nbsp;&nbsp;"Aha, ali nemoj odlutati izvan vrtova. O.K, malena?"
<BR>&nbsp;&nbsp;&nbsp;&nbsp;&nbsp;"O.K.", reèe Bron. Ona dodirnu stomak. "Paziæemo."
<BR>
<BR>&nbsp;&nbsp;&nbsp;&nbsp;&nbsp;Èekao je u vrtu, tamo gde svetlost nije sasvim dopirala, na mestu koje kamere nisu sasvim pokrivale.
<BR>&nbsp;&nbsp;&nbsp;&nbsp;&nbsp;"Džoni!" prodahta Bron i brzo kroèi napred po kamenoj stazi.
<BR>&nbsp;&nbsp;&nbsp;&nbsp;&nbsp;"Ne", reèe on i odmahnu glavom, možda malo tužno. Izgledao je kao Džoni. Potpuno ista riðosmeða kosa i oèi boje lešnika, èvrsta brada, visoke jagodice i blagi osmeh. Bio je odeven pomalo èudno, sa debelom kožnom jaknom, širokim pojasom, teškim cipelama, štapom za hodanje i grubom vunenom kapom, koju je skinuo kada mu je prišla bliže.
<BR>&nbsp;&nbsp;&nbsp;&nbsp;&nbsp;Bron stade na manje od metar. "Naravno", reèe ona jedva èujnije od šapata. Ona posegnu da ga dodirne i ruka joj proðe kroz njega, iako nije bilo nimalo treperenja ili nejasnosti holoa.
<BR>&nbsp;&nbsp;&nbsp;&nbsp;&nbsp;"Na ovom mestu još postoji izobilje polja metasfere", reèe on.
<BR>&nbsp;&nbsp;&nbsp;&nbsp;&nbsp;"Aha", složi se ona, iako nije imala ni najmanje pojma o èemu on to govori. "Ti si drugi Kits. Džonijev blizanac."
<BR>&nbsp;&nbsp;&nbsp;&nbsp;&nbsp;Niski muškarac se osmehnu i pruži ruku kao da želi da joj dodirne nabrekli stomak. "Tako doðem neka vrsta strica, zar ne, Bron?"
<BR>&nbsp;&nbsp;&nbsp;&nbsp;&nbsp;Ona klimnu glavom. "Ti si bio taj koji je spasao bebu... Rejèel... zar ne?"
<BR>&nbsp;&nbsp;&nbsp;&nbsp;&nbsp;"Zar si mogla da me vidiš?"
<BR>&nbsp;&nbsp;&nbsp;&nbsp;&nbsp;"Ne", prodahta Bron, "ali osetila sam da si tamo." Oklevala je na sekund. "Premda ti nisi onaj o kome je Umon govorio - Empatija, deo ljudske UI?"
<BR>&nbsp;&nbsp;&nbsp;&nbsp;&nbsp;On odmahnu glavom. Uvojci mu zablistaše na mutnom svetlu. "Otkrio sam da sam ja Onaj Koji Dolazi Ranije. Ja utirem put za Onu Koja Poduèava, a plašim se da je moje jedino èudo bilo to što sam podigao bebu i saèekao da neko doðe po nju."
<BR>&nbsp;&nbsp;&nbsp;&nbsp;&nbsp;"Nisi pomogao meni... sa Šrajkom? Da lebdim?"
<BR>&nbsp;&nbsp;&nbsp;&nbsp;&nbsp;Džon Kits se nasmeja. "Ne. A nije ni Moneta. To si bila ti, Bron."
<BR>&nbsp;&nbsp;&nbsp;&nbsp;&nbsp;Ona žustro zavrte glavom. "To je nemoguæe."
<BR>&nbsp;&nbsp;&nbsp;&nbsp;&nbsp;"Nije nemoguæe", reèe on tiho. On posegnu da joj ponovo dodirne stomak i ona zamisli da može da oseti pritisak njegovog dlana. On šapnu: "Ti, još nedirnuta nevesto mira/Ti, pastorèe tišine i sporog vremena..." On podiže pogled ka Bron. "Majka One Koja Poduèava svakako može da iskaže neke prerogative", reèe on.
<BR>&nbsp;&nbsp;&nbsp;&nbsp;&nbsp;"Majka..." Bron je najednom morala da sedne; pronašla je klupicu taèno na vreme. Nikada ranije u životu nije bila nespretna, ali sada, sa sedam meseci trudnoæe, nije postojao graciozni naèin da sedne. Ona pomisli, nevezano, na dirižabl koji je tog jutra pristajao uz kotvište.
<BR>&nbsp;&nbsp;&nbsp;&nbsp;&nbsp;"Ona Koja Poduèava", ponovi Kits. "Nemam pojma šta æe to poduèavati, ali to æe izmeniti vasionu i pokrenuti zamisli koje æe biti žive i za deset hiljada godina."
<BR>&nbsp;&nbsp;&nbsp;&nbsp;&nbsp;"Moje dete?" izusti ona, boreæi se malo za vazduh. "Džonijevo i moje dete?"
<BR>&nbsp;&nbsp;&nbsp;&nbsp;&nbsp;Kitsova liènost protrlja obraz. "Spoj ljudskog duha i AI logike za kojim su Umon i Srž tako dugo tragali i umrli, ne shvativši to", reèe on. On kroèi napred. "Želim samo da budem u blizini kada bude poduèavala to što treba da poduèava. Da vidim uèinak koji æe to imati po svet. Ovaj svet. Druge svetove."
<BR>&nbsp;&nbsp;&nbsp;&nbsp;&nbsp;Bron se vrtelo u glavi, ali razabrala je nešto u njegovom tonu. "Zašto? A gde æeš ti biti? Šta nije u redu?"
<BR>&nbsp;&nbsp;&nbsp;&nbsp;&nbsp;Kits uzdahnu. "Srž je nestala. Datasfere su ovde premale da me sadrže èak i u svedenom obliku... izuzev AI na brodovima SILE, a tamo mislim da mi se ne bi dopalo. Nikad nisam umeo da primam nareðenja."
<BR>&nbsp;&nbsp;&nbsp;&nbsp;&nbsp;"Zar ne postoji nijedno drugo mesto?" upita Bron.
<BR>&nbsp;&nbsp;&nbsp;&nbsp;&nbsp;"Metasfera", reèe on i osvrnu se. "Ali ona je puna lavova, tigrova i medveda. A ja još nisam spreman."
<BR>&nbsp;&nbsp;&nbsp;&nbsp;&nbsp;Bron prihvati to tako. "Imam jednu zamisao", reèe ona. I kaza mu je.
<BR>&nbsp;&nbsp;&nbsp;&nbsp;&nbsp;Slika njenog ljubavnika priðe bliže, obgrli je i reèe: "Vi ste èudo, madam." On kroèi natrag u senke.
<BR>&nbsp;&nbsp;&nbsp;&nbsp;&nbsp;Bron odmahnu glavom. "Samo obièna trudnica." Ona položi ruku na nabreknuæe ispod haljine. "Ona Koja Poduèava", promrmlja. A onda, Kitsu: "U redu, ti si arhanðeo koji nam sve najavljuje. Koje ime da joj nadenem?"
<BR>&nbsp;&nbsp;&nbsp;&nbsp;&nbsp;Pošto nije dobila odgovor, Bron podiže pogled.
<BR>&nbsp;&nbsp;&nbsp;&nbsp;&nbsp;Senke su bile prazne.
<BR>
<BR>&nbsp;&nbsp;&nbsp;&nbsp;&nbsp;Bron je bila u svemirskoj luci pre nego što se sunce diglo. Nije to baš bilo veselo grupno opraštanje. Pored uobièajene tuge pozdravljanja, Martin, Konzul i Teo leèili su se od mamurluka pošto tablete za 'dan posle' nisu mogle više da se nabave na post-Mrežnom Hiperionu. Samo je Bron bila lepo raspoložena.
<BR>&nbsp;&nbsp;&nbsp;&nbsp;&nbsp;"Prokleti brodski kompjuter ponaša se uvrnuto èitavo jutro", progunða Konzul.
<BR>&nbsp;&nbsp;&nbsp;&nbsp;&nbsp;"Kako to?" osmehnu se Bron.
<BR>&nbsp;&nbsp;&nbsp;&nbsp;&nbsp;Konzul se zaèkilji u nju. "Zatražim da proðe kroz propisnu listu provere pred lansiranje, a glupi brod mi izrecituje stihove."
<BR>&nbsp;&nbsp;&nbsp;&nbsp;&nbsp;"Stihove?" reèe Martin Silenus, podigavši jednu satirsku obrvu.
<BR>&nbsp;&nbsp;&nbsp;&nbsp;&nbsp;"Aha... sluštajte..." Konzul i ukljuèi komlog.
<BR>&nbsp;&nbsp;&nbsp;&nbsp;&nbsp;Glas koji je Bron poznavala reèe:
<BR>
<BR>&nbsp;&nbsp;&nbsp;&nbsp;&nbsp;Dakle, zbogom, vas tri Duha! Bez sve šale
<BR>&nbsp;&nbsp;&nbsp;&nbsp;&nbsp;Glava mi je sada u svežoj cvetnoj travi;
<BR>&nbsp;&nbsp;&nbsp;&nbsp;&nbsp;Jer mi nije stalo ni do kakve slave,
<BR>&nbsp;&nbsp;&nbsp;&nbsp;&nbsp;Ja sam samo jagnje koje gnjila farsa davi!
<BR>&nbsp;&nbsp;&nbsp;&nbsp;&nbsp;Nestajte mi iz oèiju i budite opet
<BR>&nbsp;&nbsp;&nbsp;&nbsp;&nbsp;Maskolike prilike na urni za snove;
<BR>&nbsp;&nbsp;&nbsp;&nbsp;&nbsp;Zbogom! Još vizija imam ja za mrak,
<BR>&nbsp;&nbsp;&nbsp;&nbsp;&nbsp;A vizija dnevnih, bledih, pun je sada svet;
<BR>&nbsp;&nbsp;&nbsp;&nbsp;&nbsp;Nestajte, Utvare! Natrag u svoj vilin svlak,
<BR>&nbsp;&nbsp;&nbsp;&nbsp;&nbsp;U oblake, bez nade za povratke nove!
<BR>
<BR>&nbsp;&nbsp;&nbsp;&nbsp;&nbsp;Teo Lejn reèe: "Kvar na AI? Mislio sam da tvoj brod nosi jednu od najistanèanijih inteligencija izvan Srži."
<BR>&nbsp;&nbsp;&nbsp;&nbsp;&nbsp;"I nosi", reèe Konzul. "Nije u kvaru. Izvršio sam punu kognitivnu i funkcionalnu proveru. Sve je u redu. Ali daje mi... ovo! On pokaza na oèitavanje zabeleški u komlogu.
<BR>&nbsp;&nbsp;&nbsp;&nbsp;&nbsp;Martin Silenus pogleda Bron Lamiju, pažljivo osmotri njen osmeh, a onda se ponovo okrenu ka Konzulu. "Pa, èini se da ti se brod opismenio. Ne brini za to. Praviæe ti društvo tokom dugog putovanja donde i natrag."
<BR>&nbsp;&nbsp;&nbsp;&nbsp;&nbsp;U nastaloj pauzi, Bron podiže glomazni paket. "Poklon za odlazak", reèe ona.
<BR>&nbsp;&nbsp;&nbsp;&nbsp;&nbsp;Konzul ga odvi, najpre sporo, a onda kidajuæi i cepajuæi omot kako se presavijena, izbledela i otrcana prostirka pomaljala. On preðe rukama po njoj, podiže pogled i progovori glasom punim oseæanja. "Gde... kako si..."
<BR>&nbsp;&nbsp;&nbsp;&nbsp;&nbsp;Bron se osmehnu. "Jedna lokalna izbeglica pronašla ju je ispod Prevodnice Karla. Pokušavala je da je proda na pijaci u Džektaunu kada sam ja sluèajno naišla. Niko nije bio zainteresovan da je kupi."
<BR>&nbsp;&nbsp;&nbsp;&nbsp;&nbsp;Konzul duboko udahnu i preðe rukom preko šara na hoking-prostirci koja je odnela njegovog dedu Merina na sudbonosni sastanak sa njegovom bakom Siri.
<BR>&nbsp;&nbsp;&nbsp;&nbsp;&nbsp;"Plašim se da više ne leti", reèe Bron.
<BR>&nbsp;&nbsp;&nbsp;&nbsp;&nbsp;"Vlakna za letenje moraju se ponovo napuniti", reèe Konzul. "Ne znam kako da ti zahvalim..."
<BR>&nbsp;&nbsp;&nbsp;&nbsp;&nbsp;"I nemojte", reèe Bron. "To je za sreæu na putovanju."
<BR>&nbsp;&nbsp;&nbsp;&nbsp;&nbsp;Konzul odmahnu glavom, zagrli Bron, rukova se sa ostalima i pope se liftom u brod. Bron i ostali vratiše se do terminala.
<BR>&nbsp;&nbsp;&nbsp;&nbsp;&nbsp;Na Hiperionovom nebu boje lapis-lazulija nije bilo oblaka. Sunce je obojilo daleke visove Masiva Uzde dubokim tonovima i obeæalo toplinu danu koji se raðao.
<BR>&nbsp;&nbsp;&nbsp;&nbsp;&nbsp;Bron se osvrnu prema Gradu Pesnika i dolini iza njega. Vrhovi viših Vremenskih Grobnica jedva su se videli. Jedno krilo Sfinge uhvati svetlost.
<BR>&nbsp;&nbsp;&nbsp;&nbsp;&nbsp;Uz malo buke i samo naznaku vreline, Konzulov brod boje abonosa vinu se na èistom plavom plamenu i uzlete ka nebu.
<BR>&nbsp;&nbsp;&nbsp;&nbsp;&nbsp;Bron pokuša da se seti pesama koje je upravo proèitala i poslednjih stihova najdužeg i najboljeg nedovršenog dela njene ljubavi:
<BR>
<BR>&nbsp;&nbsp;&nbsp;&nbsp;&nbsp;Anon jurnu kraj jarkog Hiperiona;
<BR>&nbsp;&nbsp;&nbsp;&nbsp;&nbsp;Dok mu je odežda plamtela, vijorila za petama,
<BR>&nbsp;&nbsp;&nbsp;&nbsp;&nbsp;Pa riknu, kao u zemaljskoj vatri,
<BR>&nbsp;&nbsp;&nbsp;&nbsp;&nbsp;Te preplaši krotke eteriène Sate,
<BR>&nbsp;&nbsp;&nbsp;&nbsp;&nbsp;Zatrese im bela, golubija krila. On nastavi da bukti...
<BR>
<BR>&nbsp;&nbsp;&nbsp;&nbsp;&nbsp;Bron oseti topao vetar u kosi. Okrenu lice ka nebu i mahnu, ne pokušavajuæi da sakrije ili obriše suze, pa zamaha žestoko dok se divni brod naginjao i uspinjao ka nebesima na svom žestokom plavom plamenu da bi - poput dalekog uzvika - iznenada probio zvuèni zid; prasak se prolomio pustinjom i stao da odjekuje kod dalekih vrhova.
<BR>&nbsp;&nbsp;&nbsp;&nbsp;&nbsp;Bron dopusti sebi da plaèe i ponovo mahnu, nastavi da maše, Konzulu koji je odlazio, nebu i prijateljima koje nikada više neæe videti, delu svoje prošlosti i brodu koji se gore uzdizao kao savršena strela od abonosa ispaljena iz luka nekog boga.
<BR>&nbsp;&nbsp;&nbsp;&nbsp;&nbsp;On nastavi da bukti...
</P></TD></TR></TABLE>
</CENTER>
</BODY>
</HTML>
