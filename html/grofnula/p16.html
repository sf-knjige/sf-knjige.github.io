<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>16. LEGBA
<P>&nbsp;&nbsp;&nbsp;&nbsp;&nbsp;"Hej, seronjo." Ria ga nimalo nežno munu u rebra. "Diži dupe."
<BR>&nbsp;&nbsp;&nbsp;&nbsp;&nbsp;Probudio se boreæi se sa isheklanim pokrivaèem, sa nedovršenim oblièjima neznanih neprijatelja. Sa ljudima koji su mu ubili majku. Bio je u sobi koju nije poznavao, sobi koja je mogla da bude bilo gde. Ukrasni ramovi od pozlaæene plastike na mnoštvu ogledala. Èupave skerletne tapete. Video je sobe Gotika ureðene na ovaj naèin, onih koji su to mogli sebi da priušte, ali je takoðe video da njihovi roditelji ureðuju cele stanove u istom stilu. Ria sruèi gomilu odeæe na fleksipenu i gurnu ruke u džepove crne, kožne jakne.
<BR>&nbsp;&nbsp;&nbsp;&nbsp;&nbsp;Ružièasti i crni kvadrati pokrivaèa bili su mu zgužvani oko struka. Spustio je pogled i ugledao èlankovitu traku stonoge uronjenu u prst široku brazdu ružièastog, svežeg ožiljka. Bovoar je rekao da ta stvar ubrzava zarastanje. Vrhom prsta oprezno je dodirnuo novo tkivo i zakljuèio da je osetljivo ali da zaceljuje. Pogleda uvis prema Rii. "Ma, digni dupe na ovo", reèe on i pokaza joj srednjaka.
<BR>&nbsp;&nbsp;&nbsp;&nbsp;&nbsp;Nekoliko sekundi nakostrešeno su zurili jedno u drugo preko Bobijevog uzdignutog prsta. Tada se ona nasmeja. "U redu", reèe, "pobedio si. O'ladiæu. Ali sad izaberi nešto od te odeæe i obuci se. Valjda æeš naæi nešto što ti stoji. Lukas samo što nije doš'o da te pokupi, a taj ne voli da èeka."
<BR>&nbsp;&nbsp;&nbsp;&nbsp;&nbsp;"Je l'? A meni izgleda k'o prilièno opušten tip." Poèeo je da prekopava po hrpi, odbacujuæi u stranu crnu košulju od meke tkanine izvezene bledim zlatom, crvenu satensku stvar sa porubom od belog skaja na rukavima, neku vrstu crnog trikoa sa poljima od nekakvog providnog materijala... "'Ej", reèe, "'de naðe ove krpe? Ne mogu da nosim ova govna..."
<BR>&nbsp;&nbsp;&nbsp;&nbsp;&nbsp;"Uzela sam ih od mlaðeg brata", reèe Ria. "Nosio ih je prošle godine. Preporuèujem ti da navuèeš nešto na to belo dupe pre nego što stigne Lukas. Hej", uzviknu ona, "to je moje", i zgrabi triko kao da æe joj ga ukrasti.
<BR>&nbsp;&nbsp;&nbsp;&nbsp;&nbsp;Navukao je crno-zlatnu košulju i poèeo da se muèi sa bokastim kopèama od lažnog crnog bisera. Pronašao je par crnih farmerki, ali se pokazalo da su vreæaste, kitnjasto plisirane i naizgled bez džepova. "Imaš samo ove 'lone?"
<BR>&nbsp;&nbsp;&nbsp;&nbsp;&nbsp;"Isuse", reèe ona, "videla sam odeæu koju je Paj isekao sa tebe, èoveèe. Nisi bio nièiji modni uzor. Samo se ti obuci, važi? Ne treba mi frka sa Lukasom. Može biti da je mek prema tebi, ali to samo znaèi da imaš nešto što mu treba k'o beli 'leba pa je rešio da te trpi. Ja to nemam, i prema meni sigurno neæe imati obzira."
<BR>&nbsp;&nbsp;&nbsp;&nbsp;&nbsp;Nesigurno je ustao pored ležaja od pene i pokušao da zakopèa farmerke. "Nemaju zip", reèe i pogleda je.
<BR>&nbsp;&nbsp;&nbsp;&nbsp;&nbsp;"Dugmad. Negde unutra. Poznat ti taj stil?"
<BR>&nbsp;&nbsp;&nbsp;&nbsp;&nbsp;Bobi pronaðe dugmeta. Zakopèavanje je bilo zapetljano i pitao se šta bi bilo kada bi morao da piša na brzaka. Ugledao je crne, najlonske sandale pored pene i obuo ih. "Šta je sa Džeki?" upita, otapkavši na mesto gde je mogao da se vidi u zlatom uokvirenim ogledalima. "Ima li Lukas obzira prema njoj?" Posmatrao ju je u ogledalu i video kako joj nešto preleæe preko lica.
<BR>&nbsp;&nbsp;&nbsp;&nbsp;&nbsp;"Šta to znaèi?"
<BR>&nbsp;&nbsp;&nbsp;&nbsp;&nbsp;"Bovoar mi je rekao da je ždrebica..."
<BR>&nbsp;&nbsp;&nbsp;&nbsp;&nbsp;"Da æutiš", reèe ona, odjednom prigušenim i užurbanim glasom. "Ako je Bovoar pomenuo tako nešto, njegova stvar. Ali o tome se ne govori, razumeš? Postoje stvari koje su toliko gadne, da bi požalio što nisi ostao tamo napolju, saseckane guzice."
<BR>&nbsp;&nbsp;&nbsp;&nbsp;&nbsp;Posmatrao joj je oèi u ogledalu, tamne oèi osenèene dubokim obodom mekog pustenog šešira. Sada kao da su pokazivale više beonjaèa nego maloèas.
<BR>&nbsp;&nbsp;&nbsp;&nbsp;&nbsp;"U redu", reèe on, pošto je poæutao, a onda dodade, "hvala." Poigravao se okovratnikom košulje, podižuæi ga pozadi i spuštajuæi, probajuæi ga na razne naèine.
<BR>&nbsp;&nbsp;&nbsp;&nbsp;&nbsp;"Znaš", reèe Ria, nagnuvši glavu na jednu stranu, "sa nešto prave odeæe na sebi, ne izgledaš tako loše. Osim što su ti oèi k'o rupe od pišanja u snegu..."
<BR>
<BR>&nbsp;&nbsp;&nbsp;&nbsp;&nbsp;"Lukase", reèe Bobi, kada su ušli u lift, "znaš ko je sredio moju staru?" To nije bilo pitanje koje je nameravao da postavi, ali je nekako samo izbilo na površinu, kao mehur moèvarnog gasa.
<BR>&nbsp;&nbsp;&nbsp;&nbsp;&nbsp;Lukas ga je dobroæudno posmatrao. Dugaèko lice bilo mu je glatko i crno. Njegovo crno odelo, prelepo skrojeno, kao da je bilo sveže ispeglano. Nosio je jak štap od nauljenog i lakiranog drveta, išaranog crnim i crvenim krivuljama, sa krupnom kuglom od sjajnog mesinga na vrhu. Od kugle su polazili mesingani umeci dužine prsta, vešto ugraðeni u štap. "Ne znamo." Široke usne bile su mu stisnute u pravu i smrtno ozbiljnu liniju. "To je nešto što bismo veoma voleli da saznamo..."
<BR>&nbsp;&nbsp;&nbsp;&nbsp;&nbsp;Bobi se nelagodno promeškolji. Lift ga je èinio svesnim vlastite pojave. Bio je velièine manjeg autobusa, i iako nije bila gužva, on je bio jedini prisutan belac. Nemirno bacajuæi poglede u dubinu lifta, primetio je da crnci uopšte ne izgledaju polumrtvi pod fluorescentnim svetlom, kao što je sluèaj sa belcima.
<BR>&nbsp;&nbsp;&nbsp;&nbsp;&nbsp;Lift se tri puta zaustavljao i stajao na spratovima dok su se spuštali, jednom skoro petnaest minuta. Kada se to prvi put dogodilo, Bobi je upitno pogledao Lukasa. "Nešto je u oknu", rekao mu je Lukas. "Šta?" "Drugi lift." Liftovi su bili smešteni u središtu tornja, u oknima koja su se mešala sa vodovodnim i kanalizacionim vertikalama, debelim elektriènim kablovima i izolovanim cevima za koje je Bobi pretpostavio da su deo geotermalnog sistema koji mu je opisao Bovoar. Sve se to videlo kada bi se otvorila vrata; sve je bilo izloženo, golo, kao da su graditelji hteli da uvek mogu taèno da vide kako šta radi i kuda vodi. I sve to, svaka vidljiva površina, bilo je pokriveno isprepletanom mrežom grafita, tako gustom i višeslojnom da je bilo gotovo nemoguæe razaznati bilo koju poruku ili simbol.
<BR>&nbsp;&nbsp;&nbsp;&nbsp;&nbsp;"Nikad nisi bio ovde gore, Bobi?" upita Lukas pošto su se vrata još jednom trzavo zatvorila i kabina nastavila spuštanje. Bobi odmahnu glavom. "Šteta", reèe Lukas. "Razumljivo, svakako, ali šteta. Dva-na-dan kaže da nisi baš lud za tim da ostaneš u Baritaunu. Taèno?"
<BR>&nbsp;&nbsp;&nbsp;&nbsp;&nbsp;"Sto posto", potvrdi Bobi.
<BR>&nbsp;&nbsp;&nbsp;&nbsp;&nbsp;"Pa, i to je razumljivo, rek'o bih. Izgledaš mi kao prilièno maštovit i preduzimljiv mlad èovek. Slažeš li se?" Lukas lupnu sjajnom mesinganom glavom štapa po ružièastom dlanu i zagleda se u Bobija.
<BR>&nbsp;&nbsp;&nbsp;&nbsp;&nbsp;"Valjda je tako. Ne mogu da smislim ovo mesto. U poslednje vreme primeæujem, pa, kao da se nikad ništa ne dogaða, znaš? Mislim, dogaða se, ali uvek jedno te isto, k'o neka jebena repriza, svako leto isto kao prethodno..." Zaæutao je, pitajuæi se šta æe Lukas pomisliti o njemu.
<BR>&nbsp;&nbsp;&nbsp;&nbsp;&nbsp;"Da", reèe Lukas, "znam taj oseæaj. Možda malo više važi za Baritaun nego za neka druga mesta, ali lako možeš da osetiš istu stvar u Njujorku ili Tokiju."
<BR>&nbsp;&nbsp;&nbsp;&nbsp;&nbsp;Nije moguæe, pomisli Bobi, ali svejedno klimnu glavom, setivši se Riine opomene. Lukas nije izgledao ništa opasnije od Bovoara, ali je veæ njegov rast bio dovoljno upozorenje. A Bobi je poèinjao da razvija novu teoriju o držanju pojedinaca; nije je još sasvim razradio, ali se jednim delom zasnivala na zamisli da ljudi koji su istinski opasni možda nemaju potrebu da se razmeæu tom èinjenicom i da ih sposobnost da prikriju pretnju èini još opasnijim. Ovo je bilo sasvim suprotno pravilima koja su važila za Veliko Igralište, gde su se klinci sa najmanje razloga da budu ozloglašeni utoliko više trudili da reklamiraju svoje hromom potkovano besnilo. Što im je verovatno donosilo neke poene, bar što se tièe lokalnog stanja stvari. Ali Lukas sasvim oèigledno nije davao ni pet para za lokalno stanje stvari.
<BR>&nbsp;&nbsp;&nbsp;&nbsp;&nbsp;"Vidim da mi ne veruješ", reèe Lukas. "Pa, verovatno æeš i sam jednom shvatiti da sam u pravu, ali još je rano za to. Sudeæi po pravcu kojim je krenuo tvoj život, još dugo æe ti sve izgledati novo i uzbudljivo."
<BR>&nbsp;&nbsp;&nbsp;&nbsp;&nbsp;Vrata lifta zadrhtaše i otvoriše se, i Lukas se pokrenu, pogurujuæi Bobija ispred sebe kao dete. Izišli su u poploèani hodnik koji kao da se pružao u beskraj, pored kioska, platnom natkriljenih tezgi i ljudi koji su èuèali pored æebadi sa izloženom robom. "Neæemo da se zadržavamo", reèe Lukas, blago gurnuvši Bobija krupnom šakom kada je ovaj zastao pored gomile nabacanog softvera. "Ti sad putuješ u Gradove, èoveèe, i to na naèin koji dolikuje grofu."
<BR>&nbsp;&nbsp;&nbsp;&nbsp;&nbsp;"Kako to?"
<BR>&nbsp;&nbsp;&nbsp;&nbsp;&nbsp;"Limuzinom."
<BR>
<BR>&nbsp;&nbsp;&nbsp;&nbsp;&nbsp;Lukasova kola bila su zaprepašæujuæe dugaèka školjka od zlatom poprskanog crnog metala i mesinga obraðenog poput ogledala, naèièkana mnoštvom baroknih sprava èiju namenu Bobi jedva da je stigao da nasluti. Jedna od njih bila je satelitska antena, zakljuèio je, ali je više podseæala na jedan od onih acteèkih kružnih kalendara, a onda se našao unutra, i Lukas je veæ puštao vrata da se tiho zatvore za njima. Prozori su bili tako zatamnjeni da se èinilo da je napolju noæ, noæ puna vreve u kojoj su se legije ljudi iz Projekata kretale za svojim podnevnim poslovima. Unutrašnjost vozila bila je prostrana odaja postavljena jarkim tepisima i bledim, kožnim jastucima, bez nekog vidljivog sedišta. Nije bilo ni volana; upravljaèka tabla bila je kožom tapacirano prostranstvo bez ikakvih ureðaja. Pogledao je Lukasa, koji je popuštao èvor na svojoj crnoj kravati. "Kako se ovo vozi?"
<BR>&nbsp;&nbsp;&nbsp;&nbsp;&nbsp;"Sedi negde. Voziš ga ovako: Ahmede, odvezi nam guzice u Njujork, donji istoèni sektor."
<BR>&nbsp;&nbsp;&nbsp;&nbsp;&nbsp;Kola tiho kliznuše, odvajajuæi se od iviènjaka, kada se Bobi spustio na kolena u meku hrpu ponjava.
<BR>&nbsp;&nbsp;&nbsp;&nbsp;&nbsp;"Ruèak æe biti poslužen za trideset minuta, ser, ukoliko vam ne odgovara ranije", reèe glas. Bio je mek, melodièan, i èinilo se da dolazi odasvud.
<BR>&nbsp;&nbsp;&nbsp;&nbsp;&nbsp;Lukas se nasmeja. "Stvarno su umeli da ih naprave, oni u Damasku", reèe.
<BR>&nbsp;&nbsp;&nbsp;&nbsp;&nbsp;"Gde?"
<BR>&nbsp;&nbsp;&nbsp;&nbsp;&nbsp;"U Damasku", ponovi Lukas, otkopèavajuæi sako i smeštajuæi se udobnije u naslon od bledih jastuka. "Ovo je Rols. Stari model. Oni Arapi su pravili dobra kola, dok su imali para."
<BR>
<BR>&nbsp;&nbsp;&nbsp;&nbsp;&nbsp;"Lukase", reèe Bobi, usta punih hladne peèene piletine, "kako to da nam treba sat i po do Njujorka? Ne izgleda mi da se toliko vuèemo..."
<BR>&nbsp;&nbsp;&nbsp;&nbsp;&nbsp;"Zato", reèe Lukas, zastavši da otpije gutljaj belog vina, "što to toliko traje. Ahmed ima ugraðene sve fabrièke dodatke, ukljuèujuæi i prvoklasni sistem protiv špijunaže. Na putu, u vožnji, Ahmed obezbeðuje znatan stepen privatnosti, više nego što obièno plaæam u Njujorku. Ahmede, da li neko u ovom trenutku pokušava da nas prisluškuje, ili tako nešto?"
<BR>&nbsp;&nbsp;&nbsp;&nbsp;&nbsp;"Ne, ser", reèe glas. "Pre osam minuta našu identifikacionu ploèu oèitavao je helikopter Taktièkih. Broj helikoptera je MH-povlaka-3-povlaka-848, a pilotirao je narednik Roberto..."
<BR>&nbsp;&nbsp;&nbsp;&nbsp;&nbsp;"Dobro, dobro", reèe Lukas. "U redu. Nije važno. Vidiš? Ahmed zna više o tim Taktièkim nego o oni o nama." Obrisao je ruke debelom, belom, lanenom salvetom i izvadio zlatnu èaèkalicu iz džepa.
<BR>&nbsp;&nbsp;&nbsp;&nbsp;&nbsp;"Lukase", reèe Bobi, dok je Lukas pažljivo istraživao prostor izmeðu krupnih èetvrtastih zuba, "šta bi bilo kada bih te, kao, pitao da me odvezeš do Tajms Skvera i pustiš me napolje?"
<BR>&nbsp;&nbsp;&nbsp;&nbsp;&nbsp;"A", reèe Lukas, vadeæi èaèkalicu, "najživlji deo grada. Šta je, Bobi, uzimaš drogu?"
<BR>&nbsp;&nbsp;&nbsp;&nbsp;&nbsp;"Ma ne, samo me zanima."
<BR>&nbsp;&nbsp;&nbsp;&nbsp;&nbsp;"Šta te zanima? Hoæeš na Tajms Skver?"
<BR>&nbsp;&nbsp;&nbsp;&nbsp;&nbsp;"Ne, bilo je to prvo mesto na koje sam pomislio. Hteo sam valjda da pitam, da li bi me pustio?"
<BR>&nbsp;&nbsp;&nbsp;&nbsp;&nbsp;"Ne", reèe Lukas, "da ti odgovorim bez uvijanja. Ali nemoj da pomisliš da si neki talac. Bolje je reæi gost. Cenjeni gost."
<BR>&nbsp;&nbsp;&nbsp;&nbsp;&nbsp;Bobi se prazno nasmeši. "A. Znam. Kako ono zovu, pod zaštitnim nadzorom, je li?"
<BR>&nbsp;&nbsp;&nbsp;&nbsp;&nbsp;"Tako je", reèe Lukas, ponovo uposlivši zlatnu èaèkalicu. "I dok smo ovde, u bezbednom okrilju valjanog Ahmeda, bilo bi zgodno da porazgovaramo. Mislim da ti je brat Bovoar veæ isprièao ponešto o nama. Šta ti misliš, Bobi, o onome što ti je rekao?"
<BR>&nbsp;&nbsp;&nbsp;&nbsp;&nbsp;"Pa", reèe Bobi, "stvarno je zanimljivo, ali nisam siguran da sam razumeo."
<BR>&nbsp;&nbsp;&nbsp;&nbsp;&nbsp;"Šta nisi razumeo?"
<BR>&nbsp;&nbsp;&nbsp;&nbsp;&nbsp;"Pa, ne znam, recimo te vudu stvari..."
<BR>&nbsp;&nbsp;&nbsp;&nbsp;&nbsp;Lukas podiže obrve.
<BR>&nbsp;&nbsp;&nbsp;&nbsp;&nbsp;"Mislim, to je vaša stvar, šta æete da kupite, hoæu da kažem, verujete, je li? Ali Bovoar èas govori o bizu, ulièni tehno, sve same stvari za koje nikad nisam èuo, a odmah zatim eto ga kako pominje mamboe, duhove, zmije i... i..."
<BR>&nbsp;&nbsp;&nbsp;&nbsp;&nbsp;"I šta?"
<BR>&nbsp;&nbsp;&nbsp;&nbsp;&nbsp;"Konje", procedi Bobi kroz stisnuto grlo.
<BR>&nbsp;&nbsp;&nbsp;&nbsp;&nbsp;"Bobi, znaš šta je metafora?"
<BR>&nbsp;&nbsp;&nbsp;&nbsp;&nbsp;"Neki deo? Kao tranzistor?"
<BR>&nbsp;&nbsp;&nbsp;&nbsp;&nbsp;"Nije. Zaboravi metaforu, onda. Kada ti Bovoar i ja govorimo o loa i njihovim atovima, kako zovemo one malobrojne koje su loa izabrali da jašu, shvati to kao da govorimo istovremeno na dva jezika. Jedan veæ razumeš. To je jezik uliènog tehna, kako ga nazivaš. Možda koristimo razlièite izraze, ali govorimo tehno. Možda za nas Ugu Feraj znaèi ono što za tebe znaèi ledolomac, razumeš? Ali u isto vreme, istim reèima govorimo o drugim stvarima, a to ti ne razumeš. I ne treba." Sklonio je èaèkalicu.
<BR>&nbsp;&nbsp;&nbsp;&nbsp;&nbsp;Bobi duboko udahnu. "Bovoar je rekao da je Džeki ždrebica za zmiju, zmiju zvanu Dambala. Bi li mi to preveo na ulièni tehno?"
<BR>&nbsp;&nbsp;&nbsp;&nbsp;&nbsp;"Svakako. Zamisli da je Džeki dek, Bobi, dek kiberprostora, veoma lep model sa privlaènim nogama." Lukas se naceri, a Bobi pocrvene. "Zamisli da je Dambala, koga neki zovu zmija, program. Recimo ledolomac. Dambala se ukljuèi u Džeki ili dek, Džeki seèe led. To je sve."
<BR>&nbsp;&nbsp;&nbsp;&nbsp;&nbsp;"U redu", reèe Bobi, shvativši, "šta je onda matrica? Ako je ona dek, a Dambala program, šta je kiberprostor?"
<BR>&nbsp;&nbsp;&nbsp;&nbsp;&nbsp;"Svet."
<BR>&nbsp;&nbsp;&nbsp;&nbsp;&nbsp;"Odavde najbolje da poðemo peške", reèe Lukas.
<BR>&nbsp;&nbsp;&nbsp;&nbsp;&nbsp;Rols se tiho, neprimetno zaustavi i Lukas ustade, zakopèavajuæi sako. "Ahmed je suviše upadljiv." Uzeo je štap, i vrata se uz tihi zvuk otkljuèaše.
<BR>&nbsp;&nbsp;&nbsp;&nbsp;&nbsp;Bobi iziðe za njim, u jedinstveni miris Gradova, bogatu smešu ustajalih tunelskih gasova, drevne gareži i kancerogene arome sveže plastike, sve to prožeto ugljeniènim prelivom zabranjenih fosilnih goriva. Visoko iznad glave, u odsjaju elektroluènih svetiljki, jedna od nedovršenih Fulerovih kupola zaklanjala je dve treæine veèernjeg neba ružièaste boje lososovog mesa, sa nazubljenom ivicom poput slomljenog, sivog saæa. Krpež kupola nad Gradovima umeo je da stvori neželjene mikroklimatske uslove; bilo je podruèja od nekoliko gradskih blokova gde je fina kiša kondenzacije neprestano sipila sa ogaravljenih konstrukcija i viših delova kupola poznatih po statièkom pražnjenju, èudnoj urbanoj vrsti munja. Dok je Bobi išao za Lukasom niz ulicu, duvao je jak vetar, vruæ i pun prašine koji je verovatno imao nešto sa promenama pritiska u sistemu podzemne železnice što se pružala èitavom dužinom Gradova.
<BR>&nbsp;&nbsp;&nbsp;&nbsp;&nbsp;"Zapamti šta sam ti kazao", reèe Lukas, žmireæi zbog prašine. "On je mnogo više nego što izgleda. Èak i da nije, dugovao bi mu izvesno poštovanje. Ako želiš da postaneš kauboj, uskoro æeš upoznati legendu u zanatu."
<BR>&nbsp;&nbsp;&nbsp;&nbsp;&nbsp;"Aha, dobro." Poskoèio je da izbegne komad posivele trake iz štampaèa koji je pokušao da mu se omota oko èlanka. "Znaèi, on je taj od koga ste ti i Bovoar kupili..."
<BR>&nbsp;&nbsp;&nbsp;&nbsp;&nbsp;"A! Ne! Seti se šta sam ti rekao. Kad govoriš na otvorenoj ulici, to ti je kao da daješ oglas u novinama..."
<BR>&nbsp;&nbsp;&nbsp;&nbsp;&nbsp;Bobi napravi grimasu i klimnu glavom. Sranje. Samo zaserava. Evo ga tu, sa jednim od glavnih operatora, do guše u nekakvom haos bizu, i šta, ponaša se kao èabronja. Operator. Prava reè za Lukasa, i za Bovoara, a ta vudu prièa, to je samo neko zezanje koje izvode sa ljudima. U Rolsu, Lukas se upustio u nekakvu uvrnutu, podugaèku govoranciju o Legbi, za koga je rekao da je loa komunikacije, 'gospodar puteva i staza', sve o tome kako je èovek kod koga ga vodi Legbin miljenik. Kada je Bobi upitao je li i on dvopištoljac, Lukas je rekao da nije; rekao je da je celog života išao u Legbinoj senci, tako blizu da nije ni znao da je loa s njim, da je deo njega. I to jeste bio èovek, rekao je Lukas, od koga su kupili softver što ga je Dva-na-dan iznajmio Bobiju...
<BR>&nbsp;&nbsp;&nbsp;&nbsp;&nbsp;Lukas zaðe za ugao i zastade, Bobi odmah iza njega. Stajali su ispred pocrnele zgrade od tamnog kamena èiji su prozori veæ decenijama bili zakovani ploèama talasastog èelika. Deo prizemlja nekada je bio neka vrsta duæana, jer je imao izloge, razbijene i mutne od prljavštine. Vrata izmeðu oslepljenih izloga bila su ojaèana istom vrstom èelika koja je zatvarala prozore na spratovima, i Bobiju se uèini da nazire neku vrstu znaka iza izloga sa leve strane, oboreni neonski natpis nagnut ukoso u pomrèini. Lukas je samo stajao, okrenut vratima, bezizraznog lica, krupnih šaka naslonjenih na mesinganu glavu štapa èiji je vrh bio uprt u ploènik. "Prva stvar koju treba da nauèiš", reèe, tonom èoveka koji ponavlja biblijsku izreku, "jeste da uvek mora' da saèekaš..."
<BR>&nbsp;&nbsp;&nbsp;&nbsp;&nbsp;Bobiju se uèini da èuje neko struganje iza vrata, a onda se zaèu zveka kao od lanaca. "Da ti pamet stane", reèe, "kao da nas je oèekivao."
<BR>&nbsp;&nbsp;&nbsp;&nbsp;&nbsp;Vrata se odškrinuše desetak centimetara na dobro podmazanim šarkama i kao da ih nešto zaustavi. Posmatralo ih je oko, ne trepæuæi, lebdeæi u toj pukotini prašine i mraka, i Bobiju se isprva uèini da to mora biti oko neke krupne životinje, sa zenicom èudne, tamnožute boje i beonjaèama poprskanim i premreženim crvenim žilicama, sa zakrvavljenim donjim kapkom. "Hudu-èovek", reèe nevidljivo lice kome je pripadalo oko, a onda, "hudu-èovek i neko govance. Isuse..." Zaèu se grozan krkljav zvuk, kao da se vekovne sluzi dižu iz neke skrivene dubine, i èovek pljunu. "'Ajde, mièi se, Lukase." Još jednom zvuk struganja i vrata se otvoriše u tamu. "Ja sam zauzet èovek..." Ovo poslednje došlo je odnekud iza vrata, udaljavajuæi se, kao da vlasnik oka beži od svetlosti koja je prodrla unutra.
<BR>&nbsp;&nbsp;&nbsp;&nbsp;&nbsp;Lukas zakoraèi unutra, sa Bobijem za petama, koji oseti kako se vrata tiho zatvaraju za njim. Iznenadna tama uèini da mu se naježi koža na rukama. Kao da je bio živ, taj mrak, zakrèen, gust i nekako svestan.
<BR>&nbsp;&nbsp;&nbsp;&nbsp;&nbsp;Tada planu šibica i nekakva svetiljka zašišta i zatreperi kada se upalio gas u posudi. Bobi se zablenu u lice iza svetiljke, gde je zakrvavljeno oko èekalo sa svojim parnjakom na neèemu za šta se Bobi toplo nadao da je maska.
<BR>&nbsp;&nbsp;&nbsp;&nbsp;&nbsp;"Ne verujem da si nas oèekivao, Fine. Ili jesi?" upita Lukas.
<BR>&nbsp;&nbsp;&nbsp;&nbsp;&nbsp;"Ako baš 'oæeš da znaš", reèe lice, otkrivši ploèaste, žute, konjske zube, "bio sam poš'o nešto da pojedem." Bobiju je izgledao kao da bi mogao da se hrani trulim tepihom ili da strpljivo rije kroz smeðu drvnu kašu knjiga, nadutih od vlage i naslaganih do visine ramena sa obe strane tunela u kome su stajali. "Ko ti je ovo govance, Lukase?"
<BR>&nbsp;&nbsp;&nbsp;&nbsp;&nbsp;"Znaš, Fine, Bovoar i ja imamo poteškoæe sa neèim što smo nabavili od tebe na poverenje." Lukas ispruži štap i oprezno opipa opasnu nadnetu liticu od knjiga u raspadanju.
<BR>&nbsp;&nbsp;&nbsp;&nbsp;&nbsp;"Ma nemojte?" Fin skupi usta u podrugljivoj brizi. "Ne zajebavaj se s tim prvim izdanjima. Ako srušiš, plaæaš."
<BR>&nbsp;&nbsp;&nbsp;&nbsp;&nbsp;Lukas spusti štap. Uglaèana glava blesnu na svetlosti svetiljke.
<BR>&nbsp;&nbsp;&nbsp;&nbsp;&nbsp;"I", reèe Fin. "Znaèi, imate poteškoæe. Èudi me, Lukase, jebeno me èudi." Obrazi su mu bili sivkasti, izbrazdani dubokim, kosim borama. "Imam i ja poteškoæe, tri komada, koje jutros nisam im'o. Izgleda da to tako mora u životu, ponekad." Spustio je siktavu svetiljku na oèerupan èelièni orman i iskopao iskrivljenu cigaretu bez filtera iz džepa na boku nekog dronjka koji je nekada mogao biti sako od tvida. "Moje tri poteškoæe nalaze se na spratu. Možda biste ih pogledali..." Kresnuo je drvenu šibicu o postolje svetiljke i zapalio cigaretu. Prodoran miris crnog, kubanskog duvana raširi se kroz vazduh izmeðu njih.
<BR>
<BR>&nbsp;&nbsp;&nbsp;&nbsp;&nbsp;"Znaš", reèe Fin, zakoraèivši preko prvog tela, "veæ sam dugo na ovoj lokaciji. Svi me znaju. Znaju da sam ovde. Kad kupiš od Fina, znaš od koga si kupio. I jamèim za svoju robu, uvek..."
<BR>&nbsp;&nbsp;&nbsp;&nbsp;&nbsp;Bobi je zurio u gore okrenuto lice mrtvaca na podu, u zamuæene oèi. Oblik trupa bio je nekako pogrešan, naèin na koji je ležao tamo u crnoj odeæi. Lice Japanca, bezizrazno, oèi leša...
<BR>&nbsp;&nbsp;&nbsp;&nbsp;&nbsp;"I za sve to vreme", produži Fin, "znaš ko je bio toliko glup da pokuša da uðe ovamo i ukoka me? Niko! Nijedan, sve do jutros, a onda odjednom trojica, da ih jebem. Doduše", uputio je Bobiju neprijateljski pogled, "to ako ne raèunam ovo ovde govance, ali..." Slegnuo je ramenima.
<BR>&nbsp;&nbsp;&nbsp;&nbsp;&nbsp;"Izgleda nekako iskrivljeno", reèe Bobi, zureæi u prvi leš.
<BR>&nbsp;&nbsp;&nbsp;&nbsp;&nbsp;"To je zato što je unutra postao pseæa hrana." Fin se iskezi. "Samleven."
<BR>&nbsp;&nbsp;&nbsp;&nbsp;&nbsp;"Fin sakuplja egzotièno oružje", reèe Lukas, gurkajuæi vrhom štapa zglob ruke drugog tela. "Jesi li ih skenirao za implante, Fine?"
<BR>&nbsp;&nbsp;&nbsp;&nbsp;&nbsp;"Ja'. Gnjavaža. Mor'o da ih nosim dole u sobu. Samo uobièajeno pakovanje. Obièan udarni tim." Zvuèno je srknuo kroz zube. "Ko je mogao da poželi mene da smakne?"
<BR>&nbsp;&nbsp;&nbsp;&nbsp;&nbsp;"Možda neko kome si prodao skup proizvod koji ne vrši posao", predloži Lukas.
<BR>&nbsp;&nbsp;&nbsp;&nbsp;&nbsp;"Nadam se da to ne znaèi da ste ih vi poslali, Lukase", reèe Fin hladno, "jer bih morao da ti pokažem trik sa pseæom hranom."
<BR>&nbsp;&nbsp;&nbsp;&nbsp;&nbsp;"Jesam li rekao da si nam prodao neispravnu robu?"
<BR>&nbsp;&nbsp;&nbsp;&nbsp;&nbsp;"'Imamo poteškoæe', rekao si. Šta ste drugo kupili od mene u poslednje vreme?"
<BR>&nbsp;&nbsp;&nbsp;&nbsp;&nbsp;"Žao mi je, Fine, ali ovi nisu naši. I sam znaš da nisu."
<BR>&nbsp;&nbsp;&nbsp;&nbsp;&nbsp;"Ja', valjda. Koji æeš moj onda ovde, Lukase? Znaš da roba koju si kupio nije išla sa uobièajenom garancijom..."
<BR>
<BR>&nbsp;&nbsp;&nbsp;&nbsp;&nbsp;"Znate", reèe Fin, pošto je saslušao prièu o Bobijevoj neuspeloj provali u kiberprostoru, "tamo se dešava neko zajebano sranje." Polako je vrteo uskom, neobièno izduženom glavom. "A nije bilo tako." Pogleda Lukasa. "Vi znate za to, zar ne?"
<BR>&nbsp;&nbsp;&nbsp;&nbsp;&nbsp;Sedeli su za èetvrtastim, belim stolom u beloj sobi u prizemlju, iza radnje zakrèene otpadom. Pod je bio od rapavih bolnièkih ploèica, a zidovi široke ploèe od zamazane plastike iza kojih su se krili gusti slojevi elektronskih kola za ometanje prisluškivanja. U poreðenju sa prednjom prostorijom, bela soba se èinila hirurški èista. Oko stola je bilo razmešteno nekoliko tronožaca od legure nakostrešenih od senzora i skenera poput apstraktnih skulptura.
<BR>&nbsp;&nbsp;&nbsp;&nbsp;&nbsp;"Znamo za šta?" upita Bobi. Sa svakim preprièavanjem prièe oseæao se manje èabronja. Važan. Oseæao se važan.
<BR>&nbsp;&nbsp;&nbsp;&nbsp;&nbsp;"Ne ti, upišanko", reèe Fin umorno. "On. Veliki hudu-èovek. On zna. Zna da više nije isto... Veæ duže. A ja sam oduvek u ovom poslu. Od poèetaka. Još pre rata, pre nego što je postojala matrica, ili bar pre nego što su ljudi znali da postoji." Sada je gledao Bobija. "Ma, koji moj oèekujem od tebe da znaš? Imam par cipela koje su starije od tebe. Kauboji postoje otkad i kompjuteri. Napravili su prve kompjutere da bi isekli nemaèki led, zar ne? Šifrolomce. Što znaèi da je led postojao i pre kompjutera, ako baš 'oæete." Zapalio je petnaestu cigaretu te veèeri, i soba poèe da se ispunjava dimom.
<BR>&nbsp;&nbsp;&nbsp;&nbsp;&nbsp;"Jeste, Lukas zna. U poslednjih sedam, osam godina tamo su se pojavile neke èudne stvari, tamo gde jašu kauboji konzole. Novi džokeji sklapaju pogodbe sa tim stvarima, zar ne, Lukase? Da, mo'š se kladiti da znam; još im je potreban i hard i soft, i još moraju da budu brži od zmije pred ledom, ali svi oni, svi koji zaista znaju da ga seku, imaju saveznike, je l' tako, Lukase?"
<BR>&nbsp;&nbsp;&nbsp;&nbsp;&nbsp;Lukas izvadi zlatnu èaèkalicu iz džepa i zaposli se oko kutnjaka, sa ozbiljnim izrazom na tamnom licu.
<BR>&nbsp;&nbsp;&nbsp;&nbsp;&nbsp;"Prestoli i osvajanja", reèe Fin tajanstveno. "Ja', tamo nešto postoji. Duhovi, glasovi. Zašto ne? Okeani imaju sirene, i slièno sranje, a mi imamo more od silikona, kapiraš? Naravno, kiberprostor je samo opsena na koju dobrovoljno pristajemo, ali svako ko se ukljuèi zna, jebeno je siguran, da je to svet za sebe. I izgleda svake godine sve više naseljen..."
<BR>&nbsp;&nbsp;&nbsp;&nbsp;&nbsp;"Za nas", reèe Lukas, "svet je uvek bio takav."
<BR>&nbsp;&nbsp;&nbsp;&nbsp;&nbsp;"Ja'", reèe Fin, "vi možete da se ukljuèujete pravo tamo, a posle da kažete ljudima da su stvari sa kojima sklapate pogodbe oni isti stari, plemenski bogovi..."
<BR>&nbsp;&nbsp;&nbsp;&nbsp;&nbsp;"Božanski Konjanici..."
<BR>&nbsp;&nbsp;&nbsp;&nbsp;&nbsp;"Ma, sigurno. Možda èak i verujete u to. Al' ja sam dovoljno mator da pamtim vreme kada nije bilo tako. Da ste pre deset godina ušli u 'Džentlmen gubitnik' i pokušali da saopštite nekom od asova da ste razgovarali s duhovima u matrici, mislili bi da ste pošandrcali."
<BR>&nbsp;&nbsp;&nbsp;&nbsp;&nbsp;"Èabronje", ubaci Bobi, osetivši se zapostavljen i ne više tako važan.
<BR>&nbsp;&nbsp;&nbsp;&nbsp;&nbsp;Fin ga belo pogleda. "Šta?"
<BR>&nbsp;&nbsp;&nbsp;&nbsp;&nbsp;"Èabronje. Sjebani u mozak. Muvaroški izraz, valjda..." Opet on. Sranje.
<BR>&nbsp;&nbsp;&nbsp;&nbsp;&nbsp;Fin mu uputi veoma èudan pogled. "Isuse. Tako to zovete, a? Hriste. Ma, poznajem èoveka..."
<BR>&nbsp;&nbsp;&nbsp;&nbsp;&nbsp;"Koga?"
<BR>&nbsp;&nbsp;&nbsp;&nbsp;&nbsp;"Bodina Èabronju", reèe on. "Prvi tip kog znam da je završio k'o govorna figura."
<BR>&nbsp;&nbsp;&nbsp;&nbsp;&nbsp;"Je l' bio glup?" upita Bobi, smesta zažalivši zbog toga.
<BR>&nbsp;&nbsp;&nbsp;&nbsp;&nbsp;"Glup? Sranje, ne, bio je pametan k'o sam ðavo." Fin zgnjeèi cigaretu u napukloj keramièkoj pepeljari sa reklamom za Kampari. "Samo što je bio potpuno otkaèen. Jednom je radio sa Ravnolinijskim Diksijem..." Zakrvavljene oèi postadoše odsutne.
<BR>&nbsp;&nbsp;&nbsp;&nbsp;&nbsp;"Fine", reèe Lukas, "gde si nabavio onaj ledolomac koga si nam prodao?"
<BR>&nbsp;&nbsp;&nbsp;&nbsp;&nbsp;Fin ga je bezizrazno posmatrao. "Èetrdeset godina radim ovaj posao, Lukase. Znaš koliko su mi puta postavili to pitanje? Znaš koliko bih puta bio o'laðen da sam odgovorio?"
<BR>&nbsp;&nbsp;&nbsp;&nbsp;&nbsp;Lukas klimnu glavom. "Ubedio si me. Ali da i ja tebi nešto kažem." Pružio je èaèkalicu prema Finu kao bodež-igraèku. "Pravi razlog zbog koga sada sediš ovde i proseravaš se jeste to što misliš da ona tri mrce gore imaju neke veze sa ledolomcem koga si nam prodao. Osim toga, štrecnuo si se i naæulio uši kada ti je Bobi rekao da su digli u vazduh stan njegove majke, taèno?"
<BR>&nbsp;&nbsp;&nbsp;&nbsp;&nbsp;Fin se naceri. "Možda."
<BR>&nbsp;&nbsp;&nbsp;&nbsp;&nbsp;"Neko te je stavio na listu, Fine. Ona tri nindže gore koštali su nekog svu silu para. Kada se ne vrate, neko æe biti još zagriženiji, Fine."
<BR>&nbsp;&nbsp;&nbsp;&nbsp;&nbsp;Zakrvavljene oèi zatreptaše. "Bili su napakovani", reèe on, "spremni za udar, ali jedan od njih imao je i neke druge stvari. Opremu za postavljanje pitanja." Njegovi prsti, žuti od nikotina polako su trljali kratku gornju usnu. "Nabavio sam ga od Vigana Ladgejta", reèe, "Viga."
<BR>&nbsp;&nbsp;&nbsp;&nbsp;&nbsp;"Nikad èuo", reèe Lukas.
<BR>&nbsp;&nbsp;&nbsp;&nbsp;&nbsp;"Opièen, mali jebivetar", reèe Fin, "nekad je bio kauboj."
<BR>&nbsp;&nbsp;&nbsp;&nbsp;&nbsp;Istine radi, poèe Fin, a za Bobija je to bilo beskrajno opèinjavajuæe, bolje èak nego kad je slušao Bovoara i Lukasa, Vigan Ladgejt je pet godina bio vrhunski džokej, što je sasvim solidan staž za kauboja kiberprostora. Pet godina je dovoljno da kauboj postane bogat ili padne u komu, ili pak da plaæa ergelu mladih sekaèa i posveti se voðenju poslova. Vig je u žestini mladosti i slave protutnjao kroz slabo naseljene sektore matrice koji predstavljaju geografska podruèja nekad poznata kao Treæi Svet.
<BR>&nbsp;&nbsp;&nbsp;&nbsp;&nbsp;Silikon se ne troši; mikroèipovi su praktièno veèni. Vig je uoèio ovu istinu. Kao i svaki drugi klinac njegovih godina, znao je da je silikon postao zastareo, što je bilo gore nego istrošiti se; ova èinjenica bila je sumorna, ali prihvaæena konstanta za Viga, kao smrt ili porez, i zapravo se više plašio toga da æe njegova oprema zastariti nego smrti (imao je dvadeset dve godine) ili poreza (nije ga prijavljivao, iako je plaæao godišnji procenat praonici novca u Singapuru, i to u približnom iznosu poreza koji bi platio kada bi prijavio ukupnu zaradu). Vig je zakljuèio da sav zastareli silikon negde odlazi. Saznao je da su to krajnje siromašne oblasti sa zaèecima industrije. Nacije koje su tako primitivne da još ozbiljno shvataju koncept nacije. Vig se ukljuèio u par afrièkih sporih rukavaca i osetio se kao ajkula u bazenu punom kavijara. Ta ukusna jajašca bila su suviše sitna, ali si mogao da zineš i gutaš, a to je bilo lako i sito i zbrajalo se. Vig je obraðivao Afrikance nedelju dana, usput izazvavši pad najmanje tri vlade i neizrecivu ljudsku patnju. Na kraju nedelje se povukao, ugojeniji od nekoliko miliona smešno malih bankovnih raèuna. Dok je izlazio, nagrnuli su skakavci; i drugi su došli na afrièku ideju.
<BR>&nbsp;&nbsp;&nbsp;&nbsp;&nbsp;Vig se dve godine izležavao na plaži u Kanu, uživajuæi samo najbolje, ekskluzivne droge i povremeno ukljuèivao minijaturni Hosakin televizor, posmatrajuæi naduvene leševe Afrikanaca sa neobiènom, nedužnom pažnjom. Posle izvesnog vremena, niko ne zna taèno gde ili kada ili zašto, poèelo je da se primeæuje da je Vig zastranio. Taènije, rekao je Fin, Vig je uobrazio da Bog obitava u kiberprostoru, ili da je kiberprostor Bog, ili neko novo ispoljavanje istog. Vigova zastranjivanja u teologiju bila su obeležena krupnim pomacima paradigme, pravim verskim zanosima. Fin je znao ponešto o tome šta je Vig radio u to vreme; ubrzo posle preobraæenja u novu i jedinstvenu veru, Vigan Ladgejt se vratio u Gradove i otisnuo na epsko iako pomalo nasumièno istraživanje kiberprostora. Pošto je bio jahaè konzole, znao je gde treba ide u potragu za onim što je Fin zvao hard i soft. Fin je nabavio Vigu i jedno i drugo, jer je Vig još bio bogat èovek. Vig je objasnio Finu da njegova tehnika mistièke potrage podrazumeva projekciju svesti u prazne, slobodne sektore matrice, i èekanje. Fin je rekao u njegovu korist da ovaj nikada nije stvarno sreo Boga, iako je tvrdio da je u nekoliko prilika osetio Njegovo prisustvo kako se kreæe preko lica mreže. Vig je usput ostao bez novca. Pošto je njegova duhovna potraga prekinula ono malo preostalih poslovnih veza iz vremena pre Afrike, nestao je bez traga.
<BR>&nbsp;&nbsp;&nbsp;&nbsp;&nbsp;"A onda se jednog dana pojavio", reèe Fin, "lud k'o klozetski pacov. Ionako je bio bled, mali jebivetar, ali sada je nosio sva ona afrièka govna, perle, kosti i to." Bobi prestade da sluša Finovo pripovedanje, tek toliko da se zapita kako neko ko izgleda kao Fin može nekog da nazove bledim, malim jebivetrom, a onda opazi Lukasovo smrtno ozbiljno lice. Tada mu pade na pamet da Lukasa možda lièno pogaða pominjanje Afrike, na neki naèin. Ali Fin je prièao dalje.
<BR>&nbsp;&nbsp;&nbsp;&nbsp;&nbsp;"Im'o je dosta robe koju je hteo da proda. Dekove, pomoæne ureðaje, softver. Sve je bilo staro nekoliko godina, ali prvoklasno, pa sam mu ponudio cenu. Primetio sam da ima ugraðenu utiènicu i da u njoj neprestano drži komad softvera. Kakav je to soft? Prazan, kaže on. Sedi baš tu gde ti sad sediš, klinac, i kaže mi prazan je i u njemu je Božji glas i ja živim veèno u njegovoj beloj buci, ili veæ takvo neko sranje. Ja tu pomislim, Kriste, pa Vig je naèisto odlepio, a on po peti put broji novac koji sam mu dao. Vig, kažem mu, vreme je novac, ali da mi kažeš šta sad nameravaš da radiš. Zato što sam bio radoznao. Godinama sam poznavao èoveka, poslovno. Fine, veli on, moram gore uz gravitacijski bunar, Bog je tamo gore. Hoæu da kažem, kaže on, On je svuda, ali ovde dole ima mnogo šuma koji mu zamraèuje lice. Tako je, kažem ja, ubo si. Ispratim ga do vrata i to je sve. Nikada ga više nisam video."
<BR>&nbsp;&nbsp;&nbsp;&nbsp;&nbsp;Bobi trepnu, prièeka i malo se uzvrpolji na tvrdom sedištu stolice na sklapanje.
<BR>&nbsp;&nbsp;&nbsp;&nbsp;&nbsp;"Ali otprilike godinu dana kasnije, pojavljuje se tip, sa platforme na visokoj orbiti, na odsustvu, i donosi mi dobar softver na prodaju. Ništa da se raspametiš, ali zanimljivo. Kaže da je od Viga. Pa, Vig je možda èudak i dugo je izvan igre, ali još može da nanjuši dobru robu. Otkupio sam. Otad ima možda deset godina, je li? I otprilike svakih godinu dana, pojavi se neki tip sa robom. 'Rek'o mi Vig da ti ponudim ovo.' I ja obièno kupim. To nikad nije ništa izuzetno, ali je u redu. I nikad se ne pojavi isti tip."
<BR>&nbsp;&nbsp;&nbsp;&nbsp;&nbsp;"Šta je to bilo, Fine, samo softver?" upita Lukas.
<BR>&nbsp;&nbsp;&nbsp;&nbsp;&nbsp;"Pa da, uglavnom, osim onih otkaèenih skulptura. To sam zaboravio. Mislio sam da ih je Vig napravio. Kada se tip prvi put pojavio s tim, kupio sam robu, a onda sam ga pitao, koji moj ti je to? Vig je rek'o da bi moglo da te zanima, kaže tip. Reci mu da je lud, kažem ja. Tip se nasmeje. Onda zadrži, veli. Ne pada mi na pamet da nosim to sranje nazad. Mislim, bila je velièine deka, ta stvar, obièna gomila raznih govana, pokupljenih u kutiju... Æušnuo sam je iza onog sanduka od Kole sa starim gvožðem i zaboravio na nju, sve dok stari Smit - moj kolega u ono vreme, bavio se uglavnom umetnièkim i kolekcionarskim predmetima - nije svratio. Vidi je i 'oæe da kupi. Tu mi utanaèimo kao neku trt-mrt pogodbu. Ako bude još ovoga, Fine, kaže on, uzmi. Gore u gradu postoje dupeglave koje padaju na ova sranja. I kad se sledeæi put pojavio tip od Viga, stvarno sam otkupio skulpturu i uvalio je Smitu. Al' to je svaki put bila neka sitna lova..." Fin slegnu ramenima. "Sve do pre mesec dana. Doš'o neki balavac sa onim što ste vi otkupili. Od Viga. Èuj, kaže on, ovo je biosoft i to 'lomac. Vig kaže da je mnogo skup. Ja ga metnem pod sken i uèini mi se u redu. Izgled'o mi se zanimljiv, znaš? I tvoj ortak Bovoar bio je istog mišljenja. Kupim. Bovoar kupi od mene. Kraj prièe." Fin izvadi cigaretu. Ova je bila slomljena, savijena nadvoje. "Sranje", reèe on. Iskopa iz istog džepa izlizan paketiæ cigaret-papira, izdvoji jedan tanak, ružièast listiæ i èvrsto ga omota oko slomljene cigarete, kao neku vrstu udlage. Kada je oblizao lepak, Bobi opazi veoma zašiljen sivo-ružièast jezik.
<BR>&nbsp;&nbsp;&nbsp;&nbsp;&nbsp;"Dobro, Fine, a gde stanuje naš gospodin Vig?" upita Lukas, sa palcima ispod brade i dugaèkim prstima poput prepone ispred lica.
<BR>&nbsp;&nbsp;&nbsp;&nbsp;&nbsp;"Lukase, ne znam pa da me jebeš. Negde na orbiti. I da ti pravo kažem, èisto sumnjam da mu puca prsluk za novac koji dobija od mene. Znaš, èuo sam da gore postoje mesta gde ti ne treba novac, ako se uklopiš u ekonomiju, pa možda tamo i siæa dugo traje. Bolje me ne pitaj, znaš da imam agorafobiju." Opako se nacerio Bobiju, koji je pokušavao da izbriše sliku onog jezika iz seæanja. "Znaš", reèe Fin, žmireæi prema Lukasu, "negde baš u to vreme poèele su da kruže prièe o tom uvrnutom sranju što se dešava u matrici."
<BR>&nbsp;&nbsp;&nbsp;&nbsp;&nbsp;"Kao na primer?" upita Bobi.
<BR>&nbsp;&nbsp;&nbsp;&nbsp;&nbsp;"Jebeni jezik za zube", reèe Fin, neprestano posmatrajuæi Lukasa. "Baš pre nego što ste se pojavili vi, nova hudu-ekipa. Znao sam jednu uliènu samurajku u službi tipa iz Specijalnih Snaga prema kome je Vig izgledao potpuno jebeno normalno. Ona i taj kauboj koga su pokupili iz Èibe, namerili su se na nešto slièno. Možda su ga i našli. Poslednji put sam ih vid'o u Istanbulu. Èuo sam da je pre nekoliko godina došla da živi u Londonu. Jebeš me ako znam kad. Sedam, osam godina." Fin je najednom izgledao umoran i star, veoma star. Bobi pomisli da izgleda kao veliki, mumificirani pacov pokretan oprugama i nevidljivim žicama. Izvadio je iz džepa ruèni sat sa napuklim staklom i samo jednom masnom, kožnom trakom i pogledao na njega. "Isuse. Pa, to je sve što æeš èuti od mene, Lukase. Za dvadeset minuta dolaze mi neki prijatelji iz banke organa, zbog jednog posliæa."
<BR>&nbsp;&nbsp;&nbsp;&nbsp;&nbsp;Bobi se seti tela na spratu. Preležala su tamo ceo dan.
<BR>&nbsp;&nbsp;&nbsp;&nbsp;&nbsp;"Hej", reèe Fin, proèitavši izraz na njegovom licu, "banke organa su veoma dobre kada treba da ukloniš nešto. Ja plaæam njima. Ona glupa kopilad gore ionako više nemaju bog zna šta od organa..." I Fin se zacereka.
<BR>&nbsp;&nbsp;&nbsp;&nbsp;&nbsp;"Rekao si da je bio blizak... Legbi? A Legba je isti onaj za koga ti i Bovoar kažete da mi je pomogao kada sam naleteo na onaj crni led?"
<BR>&nbsp;&nbsp;&nbsp;&nbsp;&nbsp;Iza ivice saæa graðevina, nebo je postajalo svetlije.
<BR>&nbsp;&nbsp;&nbsp;&nbsp;&nbsp;"Jeste", reèe Lukas. Kao da je bio odsutan mislima.
<BR>&nbsp;&nbsp;&nbsp;&nbsp;&nbsp;"Ali on kao da uopšte ne veruje u to."
<BR>&nbsp;&nbsp;&nbsp;&nbsp;&nbsp;"Nema veze", reèe Lukas kada se ukazao Rols. "Uvek je bio blizak duhu stvari."
</P></TD></TR></TABLE>
<P class="next">
<A HREF=p17.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
