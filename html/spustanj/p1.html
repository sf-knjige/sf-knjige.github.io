<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>ČITAOCU
<P>&nbsp;&nbsp;&nbsp;&nbsp;&nbsp;Kalgaš je tuđinski svet i nije nam namera da vas navedemo na pomisao da je on istovetan Zemlji, iako njegove žitelje predočavamo tako da govore jezikom koji vi možete razumeti i da koriste izraze koji su vam bliski i poznati. Ove reči valja shvatiti kao puke ekvivalente tuđinskih termina - kao, naime, konvencionalan niz ekvivalenata iste vrste kao što su oni koje koristi romanopisac u čijem delu likovi stranaca međusobno razgovaraju na maternjem jeziku, ali on njihove reči ipak transkribuje na jezik čitaoca. Tako, kada žitelji Kalgaša pominju "milje", "šake", "kola" ili "kompjutere", oni na umu imaju vlastite jedinice udaljenosti, vlastite organe za hvatanje, vlastita vozila za površinski prevoz, vlastite mašine za obradu podataka i tako dalje. Komjuteri koji se koriste na Kalgašu ne moraju nužno da budu kompatibilni sa onima koji su u upotrebi u Njujorku, Londonu ili Stokholmu, baš kao što ni "milje" koje koristimo u ovoj knjizi ne predstavljaju nužno angloameričku jedinicu od 5.280 stopa. Ali izgledalo je jednostavnije i poželjnije pribeći ovim poznatim terminima pri opisivanju zbivanja na ovom potpuno tuđinskom svetu, nego preduzeti izmišljanje dugog niza potpuno kalgaških izraza.
<BR>&nbsp;&nbsp;&nbsp;&nbsp;&nbsp;Drugim rečima, mogli smo vam ispričati kako je jedan od likova u našem delu zastao da ušnira svoje "kuongliše" pre no što se otisnuo na pešačenju dugo sedam "vorka" glavnim "glibišem" svog rodnog "znuba" - i sve bi izgledalo savršeno tuđinsko. Ali bi istovremeno bilo i znatno teže razabrati šta smo hteli da kažemo, što nam nije izgledalo odveć suvislo. Suština ove priče ne počiva na količini bizarnih termina koje smo mogli da izmislimo; naprotiv, ona počiva na reakciji jedne grupe ljudi sličnih nama, koji žive na svetu prilično sličnom našem u svemu osim u jednoj veoma značajnoj pojedinosti; oni reaguju na izazovnu situaciju koja se beskrajno razlikuje od svih situacija sa kojima su se žitelji Zemlje ikada suočili. Pod takvim okolnostima, izgledalo nam je prikladnije da vam kažemo kako je neko ušnirao vezove na čizmama pre no što se otisnuo na putovanje dugo sedam milja, nego da ispunimo knjigu "kuonglišima", "vorkima" i "glibišima".
<BR>&nbsp;&nbsp;&nbsp;&nbsp;&nbsp;Ako vam se to više dopada, možete zamišljati kako u tekstu stoje "vorki" kad god se pominju "milje", "gliizbiizi" kad kog je reč o "časovima" i "sleštrapi" kad god naiđete na "oči". Ili možete izmisliti vlastite termine. "Vorki" ili "milje", sasvim je svejedno - kada Zvezde zasijaju.
<BR>
<BR>&nbsp;&nbsp;&nbsp;&nbsp;&nbsp;I.A.
<BR>&nbsp;&nbsp;&nbsp;&nbsp;&nbsp;R.S.
<BR>
<BR>&nbsp;&nbsp;&nbsp;&nbsp;&nbsp;Ako bi se zvezde pojavljivale samo jednu noć u hiljadu leta, kako bi onda ljudi verovali, obožavali i sačuvali za mnoštvo potonjih naraštaja sećanje na Božji grad! Emerson
<BR>
<BR>&nbsp;&nbsp;&nbsp;&nbsp;&nbsp;Drugi svet! Ne postoji drugi svet! Ovde ili nigde je sve što postoji.
<BR>
<BR>&nbsp;&nbsp;&nbsp;&nbsp;&nbsp;Emerson
</P></TD></TR></TABLE>
<P class="next">
<A HREF=p2.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
