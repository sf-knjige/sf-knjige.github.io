<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H2>4. NASTAVLJAMO TRAGANJE ZA ATOMOM: HEMIČARI I ELEKTRIČARI
<P>&nbsp;&nbsp;&nbsp;&nbsp;&nbsp;Naučnik ne prkosi Vaseljeni. Prihvata je. To je njegova hrana koju treba sa uživanjem grickati; to je njegovo carstvo koje treba istraživati; to je njegova pustolovina i oduševljenje kome nikad kraj ne dolazi. Može se desiti da ti u rukama popusti i da izmakne, ali ne može nikad biti dosadna. Vaseljena je predivna i u malim i u velikim razmerama. Ukratko, istraživanje Vaseljene najuzvišeniji je posao kojim se jedan džentlmen može baviti.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;I. I. Rabi
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Evo priznanja. Nisu samo fizičari tragali za Demokritovim a-tomom. I hemičari su, nema spora, učinili nešto, naročito tokom onog dugog razdoblja (približno od 1600. do 1900. godine) kad se razvijala klasična fizika. Razlika između hemičara i fizičara nije stvarno nepremostiva. Ja sam počeo kao hemičar, ali sam se prebacio na fiziku, između ostalog i zato što je fizika bila lakša. Od tada sam često zapažao da neki od mojih najboljih prijatelja razgovaraju i sa hemičarima.
<BR>&nbsp;&nbsp;&nbsp;&nbsp;&nbsp;Hemičari su uradili nešto što fizičari pre njih nisu. Obavili su opite koji imaju veze sa atomima. Galilej, Njutn i ostali, iako su opitima postigli mnogo toga, ostadoše ipak, kad je reč o atomima, samo na čistom teoretisanju. Nije to bilo iz lenjosti; naprosto, nisu imali opremu. Tek su hemičari izveli prve opite u kojima su atomi bili naterani da pokažu da su prisutni. U ovom poglavlju pozabavićemo se bogatim eksperimentalnim dokazima u prilog postojanja Demokritovih a-toma. Videćemo koliko je bilo neuspelih početaka u toj trci, koliko 'crvenih haringi' koje zavedu ispitivaoce na sasvim pogrešan put, koliko rezultata pogrešno tumačinih. A ovo poslednje je večiti otrov za eksperimentatore.
</TD></TR></TABLE>
<P class="next">
<A HREF=p45.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
