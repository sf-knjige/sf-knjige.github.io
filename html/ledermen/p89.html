<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>NOVA MATERIJA: NEKI RECEPTI
<P>&nbsp;&nbsp;&nbsp;&nbsp;&nbsp;Tek treba da razmotrimo jedan važan proces koji se dešava tokom nekih sudara. Nove čestice se stvaraju. Ovo se i u vašoj kući stalno dešava. Pogledajte sijalicu koja se hrabro trudi da obasja ovu stranicu koju čitate, a koja bi inače bila u mraku. Šta je izvor te svetlosti? Elektroni. Oni su uznemireni dejstvom električne energije koja kulja u vlakno vaše sijalice, ili, ako ste jedan od onih koji vole da štede energiju, u gas u vašoj fluorescentnoj svetiljki. Ti elektroni emituju fotone. Zbog tog procesa sijalica sija. Ako ćemo govoriti apstraktnijim jezikom fizičara koji ima posla sa elementarnim česticama, onda ćemo kazati da elektron u procesu sudara zrači jedan foton. Da bi elektron ovo mogao učiniti, stiže mu (kroz utikač) energija koja izaziva proces ubrzavanja.
<BR>&nbsp;&nbsp;&nbsp;&nbsp;&nbsp;Sad moramo ovo da uopštimo. U procesu stvaranja, nama su nametnuta određena ograničenja: vezani smo zakonima o očuvanju energije, o momentu sile, o naelektrisanju, kao i svim kvantnim pravilima. Osim toga, onaj predmet koji je na neki način odgovoran za stvaranje nove čestice mora da ima neku 'vezu' sa česticom koja treba da bude stvorena. Primer: proton se sa drugim protonom sudari i nastane jedna nova čestica, pion. To pišemo ovako:
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;p<SUP>+</SUP> + p<SUP>+</SUP> <font FACE="Symbol">®</font> p<SUP>+</SUP> + <FONT FACE=Symbol>p</FONT><SUP>+</SUP> + n
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Čitamo: dva protona se sudaraju i nastane opet jedan proton, jedan pozitivni pion (to je <FONT FACE=Symbol>p</FONT><SUP>+</SUP>) i jedan neutron. Ono što čini vezu između svih ovih čestica jeste jaka sila. Prikazan je jedan tipičan proces stvaranja čestice. Možemo i drugačije da pročitamo gornji iskaz: jedan proton se, 'pod uticajem' drugog protona, raspada na jedno 'pi plus' i na jedan neutron.
<BR>&nbsp;&nbsp;&nbsp;&nbsp;&nbsp;Postoji još jedna vrsta stvaranja. To je redak i uzbudljiv proces, a naziva se anihilacija. U najbukvalnijem smislu, onom iz rečnika, anihilacija znači da nešto postaje ništa, to jest prestaje da postoji. Kad se elektron sudari sa svojom antičesticom, pozitronom, nestaju oba: i elektron i pozitron. Na tom mestu se energija za trenutak pojavi u obliku jednog fotona. Ovaj proces ne sviđa se zakonima o očuvanju, pa je zato ovom fotonu kratak vek, on mora da nestane, a namesto njega pojavljuju se ubrzo dve čestice - na primer, opet jedan elektron i jedan pozitron. Ređe se dešava da se foton raspadne na muon i antimuon, ili čak na proton i antiproton. Anihilacija je jedini proces koji sa punim uspehom pretvara materiju u energiju po Ajnštajnovoj formuli E = mc<SUP>2</SUP>. Jer, kad eksplodira, recimo, atomska bomba, samo jedan delić od jednog postotka njene mase preobrati se u energiju. Dok, kad se materija i antimaterija sudare, sto posto mase iščezava.
<BR>&nbsp;&nbsp;&nbsp;&nbsp;&nbsp;Kad pravimo nove čestice, osnovni je zahtev da energije mora biti dovoljno, a osnovni 'knjigovodstveni' alat je E = mc<SUP>2</SUP>. Na primer, pomenuli smo da sudar elektrona i pozitrona može dovesti do stvaranja jednog protona i jednog antiprotona. Uzgred rečeno, mi u Americi kažemo za ta dva: p i p-bar (p sa crticom). Pošto energija mirovanja jednog protona iznosi oko 1 GeV, čestice koje ulaze u sudar moraju sa sobom doneti bar 2 GeV energije da bi posao uspeo. Što više energije, veća je i verovatnoća da će uspeti, da ćemo dobiti par p/p-, a osim toga, lakše je i otkriti dobijene čestice zato što one steknu i nešto kinetičke energije, to jest kretanja.
<BR>&nbsp;&nbsp;&nbsp;&nbsp;&nbsp;Ova zasenjujuća osobina antimaterije dovela je do maštanja, u naučnoj fantastici, o tome da bi antimaterija mogla rešiti energetsku krizu. Istina je to da bi čak jedan kilogram antimaterije bio potreban da bi Sjedinjene Američke Države dobile dovoljno energije za jedan dan života i rada. Taj kilogram bi se u celosti pretvorio u energiju zato što cela masa i protona i antiprotona biva, pri anihilaciji, pretvorena u energiju. Kod sagorevanja uglja ili nafte samo jedan milijarditi deo mase pretvara se u energiju. U fisionim reaktorima, 0,1 postotak, a kad bismo ostvarili fuzionu energiju, na šta već toliko decenija čekamo, ova brojka bi se povećala (ne očekujte previše...) na oko 0,5%.
</TD></TR></TABLE>
<P class="next">
<A HREF=p90.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
