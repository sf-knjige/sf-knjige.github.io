<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H2>Međuigra C: KAKO SMO ZA JEDAN VIKEND NARUŠILI PARNOST... I OTKRILI BOGA
<P>&nbsp;&nbsp;&nbsp;&nbsp;&nbsp;Ne mogu verovati da je Bog levak, i to slab.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Volfgang Pauli
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Pogledaj se u ogledalu. Ne izgledaš loše, a? Pretpostavimo da podigneš desnu ruku. Tvoja slika u ogledalu takođe će podići desss... Auh. Nije desnu? Levu ruku. Kakav bi to šok bio kad bi slika u ogledalu podigla pogrešnu ruku. To se, koliko znamo, još nikada nije desilo ljudima. Ali jeste muonu, koji nam je priredio i odgovarajuće iznenađenje.
<BR>&nbsp;&nbsp;&nbsp;&nbsp;&nbsp;Ogledalska simetrija je u laboratorijama proveravana bezbroj puta. Naučno naziv za nju glasi: očuvanje parnosti. Ovo je priča o jednom važnom otkriću, ali i o načinu na koji, u toku napredovanja nauke, često samo jedna ružna činjenica usmrti neku predivnu teoriju. Sve je počelo u petak za vreme ručka, a završilo se tri i po dana kasnije, u utorak oko četiri sata ujutro. Za jednu od naših 'najdubljih istina' o načinu na koji se priroda ponaša pokazalo se da je plitka neistina. Samo nekoliko sati pomnog prikupljanja podataka učinilo je da se zauvek promeni naše shvatanje o načinu na koji je Vaseljena sazdana. Kad se za neku elegantnu teoriju pokaže da je netačna, kod naučnika nastupa opšte razočarenje. Saznamo da je priroda trapavija i glomaznija nego što smo mislili. Ali bol bude ublažen verom da će jednog dana, kad sve bude poznato, pred našim pogledom zablistati jedna dublja lepota. Tako je i bilo kad je otkrivena narušena parnost, u samo nekoliko januarskih dana godine 1957. u gradiću Irvington na Hadsonu, tridesetak kilometara severno od grada Njujorka.
<BR>
<BR><img SRC="09.jpg" border="0" vspace="5"><BR>
<BR>&nbsp;&nbsp;&nbsp;&nbsp;&nbsp;Fizičari simetriju vole zato što ona ima matematičku i intuitivnu lepotu. Primeri za simetriju u umetnosti su, recimo, palata Tadž Mahal, ili neki grčki hram. U prirodi, školjke, jednostavne životinjice i razni kristali ispoljavaju ponekad simetrične obrasce, veoma lepe; a nije loše ni ljudsko telo, koje ima gotovo savršenu dvostranu simetriju. U zakonima prirode ima bogate, izobilne simetrije; smatralo se, do januara 1957, da su apsolutni i savršeni. Ogromno su nam pomogli u shvatanju kristala, velikih molekula, atoma i čestica.
</TD></TR></TABLE>
<P class="next">
<A HREF=p112.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
