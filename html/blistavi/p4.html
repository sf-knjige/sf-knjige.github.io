<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>ALVINOVA PRIÈA
<P>&nbsp;&nbsp;&nbsp;&nbsp;&nbsp;Onog dana kad sam toliko odrastao da mi je kosa poèela beleti, moji roditelji su sazvali sve èlanove našeg nagomilavajuæeg grozda u porodiènu khutu, na sveèanost gde æu dobiti moje pravo ime - Hf-vajuo.
<BR>&nbsp;&nbsp;&nbsp;&nbsp;&nbsp;Mislim da je to dobro ime za jednog huniškog taga. Dovoljno lako izlazi iz moje kese na grlu. Ponekad mi je, doduše, malo neprijatno da ga èujem. Tvrdi se da to ime nasleðujemo još od onih vremena kad je naš šunjalaèki brod doneo prve Huniše na Jijo.
<BR>&nbsp;&nbsp;&nbsp;&nbsp;&nbsp;Sjajan je bio, bez sumnje, taj šunjalaèki brod! Možda su naši preci bili grešnici, zato što su došli i poèeli se razmnožavati na ovoj planeti koja je stavljena pod zabranu, pod tabu; ali kakvom su moænom zvezdanom krstaricom upravljali! Izvrdali su patrolama Instituta, izbegli opasne Zange i ugljeniène oluje Izmunutija, i dospeli ovamo. Grešnici ili ne, sigurno su bili strašno hrabri i vešti, inaèe ne bi to postigli.
<BR>&nbsp;&nbsp;&nbsp;&nbsp;&nbsp;Proèitao sam sve što sam mogao naæi o tim danima, a imalo se šta èitati, iako su ti dogaðaji završeni nekoliko stotina godina pre nego što je na Jijou prvi put proizvedena hartija. Legende su se održale, a onda su i zapisane. To danas imamo: nekoliko legendi o huniškim doseljenicima koji su pali s neba na Nagib i otkrili da se tu veæ kriju G'keki, Glaveri i Treki. Postoje prièe o tome kako su naši sleteli u duboki Miden i tu potopili brod, da više ne bi mogao biti pronaðen, a onda poèeli graditi svoja naselja, ali i grube drvene splavove, prva plovila koja su se otisnula rekama Jijoa posle odlaska Velikih Bujura.
<BR>&nbsp;&nbsp;&nbsp;&nbsp;&nbsp;Pošto je u vezi sa šunjalaèkim brodom, moje ime, valjda, ne može biti mnogo loše.
<BR>&nbsp;&nbsp;&nbsp;&nbsp;&nbsp;Ipak, više volim da me zovu Alvin.
<BR>&nbsp;&nbsp;&nbsp;&nbsp;&nbsp;Naš nastavnik, gospodin Hajnc, želi da mi ðaci starijih razreda poènemo voditi dnevnike, ali neki od roditelja se žale da je hartija suviše skupa ovde u južnim delovima Nagiba. Baš me briga. Pisaæu o pustolovinama mojim i mojih prijatelja, kako smo i pomagali i smetali dobrodušnim mornarima u luci, kako smo istraživali krivudave cevi lave gore kod vulkana Guen, ili se otiskivali našim èamèiæem sve do dugaèke, sekiraste senke stene zvane Terminal.
<BR>&nbsp;&nbsp;&nbsp;&nbsp;&nbsp;Možda æu jednog dana od ovih beležaka napraviti knjigu!
<BR>&nbsp;&nbsp;&nbsp;&nbsp;&nbsp;Zašto ne? Baš dobro znam angliski jezik. Èak i matoro gunðalo Hajnc kaže da sam strašan majstor za jezike. Ja sam sa deset godina napamet nauèio naš gradski primerak Rožeovog tezaurusa. Sad kad je Džo Dolenc, štampar, došao u Vufon i tu otvorio radnju, zašto bismo nove stvari za èitanje dobavljali samo od karavana putujuæih bibliotekara? Možda æe me Dolenc pustiti da slažem štamparski slog! A to bi trebalo da bude pre nego što moji prsti toliko porastu da više ne mogu hvatati ona malecka 'slova naopaèke'.
<BR>&nbsp;&nbsp;&nbsp;&nbsp;&nbsp;Moja mama, Mu-fauvg, smatra da je to odlièna zamisao, ali meni je jasno da ona to kaže delimièno zato da bi samo na reèima izišla u susret jednoj detinjastoj želji; radije bih da ona prestane da se na taj naèin postavlja pokroviteljski prema meni.
<BR>&nbsp;&nbsp;&nbsp;&nbsp;&nbsp;Moj tata, Joug-vajuo, stalno nešto èantra. Naduva vreæu na grlu, pa mi kaže da ne treba da budem do te mere imitator ljudi. Ali siguran sam da se ta zamisao svidela, u dubini duše, i njemu. Pa, i on nosi pozajmljene knjige na duga putovanja u Miden, mada je to nešto što ne bi trebalo raditi, jer šta ako brod potone i sa njim i posadom nestane i poslednji, na ovom svetu, primerak romana Mobi Dik? Zar to ne bi bila prava katastrofa?
<BR>&nbsp;&nbsp;&nbsp;&nbsp;&nbsp;Zar mi nije èitao maltene od dana kad sam se rodio? Bubnjao je onim njegovim jakim glasom sve velike pustolovne prièe Zemljana, kao što su Ostrvo s blagom, Sinbad moreplovac, i Ultraljubièasti Mars. Znaèi, ima li on pravo da meni prebacuje kako suviše oponašam ljude?
<BR>&nbsp;&nbsp;&nbsp;&nbsp;&nbsp;Danas tata govori da bi trebalo da èitam nove huniške pisce, one koji nastoje da pišu nešto novo i drugaèije, a ne samo da idu stopama onih sa drevne Zemlje; pisce koji nastoje da stvore književnost našu, za nas.
<BR>&nbsp;&nbsp;&nbsp;&nbsp;&nbsp;Možda bi i trebalo da bude više knjiga na raznim drugim jezicima, a ne samo na angliskom. Ali jezici prvi galaktièki i šesti galaktièki su jezici tako prokleto kruti za prièanje ma kakvih prièa. Probao sam ja da èitam i te nove pisce. Èasna reè. Moram reæi da, po mom mišljenju, nijedan od njih nije ni blizu Marku Tvenu.
<BR>
<BR>&nbsp;&nbsp;&nbsp;&nbsp;&nbsp;Naravno da se Hak slaže sa mnom po tom pitanju!
<BR>&nbsp;&nbsp;&nbsp;&nbsp;&nbsp;Hak mi je najbolja prijateljica. Odabrala je za sebe to ime, iako sam joj uporno govorio da je to skraæeno od 'Haklberi Fin', a Haklberi Fin je bio deèak, iz èega proistièe da Hak nije ime za devojku. Ona samo uvrne jednu svoju oènu stabljiku oko druge i izjavi da je baš briga, i da æe, ako samo još jednom pokušam da joj se obratim sa 'Beki', zahvatiti paocima jednog svog toèka moje krzno na nogama i okretati sve dok ne poènem da vrištim.
<BR>&nbsp;&nbsp;&nbsp;&nbsp;&nbsp;Dobro, možda i nije bitno da li je ime muško ili žensko, jer Hak je G'keki, a G'keki, kad im otpadnu toèkovi mladosti, mogu da se opredele kog æe pola kasnije biti. Ako bude htela da ostane žensko, biæe to njena stvar. Hak je siroèe. Ona velika lavina na severu uništila je klan tekstilaca koji je u tom kraju životario u bujurskim ruševinama. Od tog dana Hak stanuje u porodici mojih komšija, koji su je primili. Moglo bi se i oèekivati da bude malo èudna, posle takvog usuda i posle odrastanja meðu Hunišima. Ali nema veze, ona je super prijateljica i prilièno dobar mornar, iako pripadnica rase G'keki, štaviše i ženska, a da i ne pominjem da noge takoreæi i nema.
<BR>&nbsp;&nbsp;&nbsp;&nbsp;&nbsp;U našim pustolovinama najèešæe uèestvuje i Štipko, naroèito kad silazimo na obalu. Njemu nismo morali davati nadimak iz neke prièe, jer svi crveni Gheueni dobiju nadimak èim stupe sa svojih pet kandži izvan gnezda-uzgajališta. Štipko nije veliki èitalac kao Hak i ja, uglavnom zato što malo koja knjiga može odoleti soli i vlazi na mestu gde njegov klan živi. Oni su siromašan narod, žive uglavnom od crviæa koje hvataju na blatnim zaravnima južno od grada. Tata kaže da su Gheueni sa crvenim ljušturama nekada bili sluge, a oni sa sivim i plavim gospodari, pre nego što ih je njihov šunjajuæi brod doneo da se sakriju svi zajedno na Jijou. Pa i posle tog sletanja, sivi su još neko vreme zapovedali ostalima, pa tata zato kaže da crveni još nisu nauèili da razmišljaju samostalno.
<BR>&nbsp;&nbsp;&nbsp;&nbsp;&nbsp;Možda nisu, ali kad Štipko doðe, obièno baš on najviše prièa - sa svih svojih pet ustiju na nogama - o morskim zmijama, o izgubljenom bujurskom blagu i o drugim stvarima za koje se kune da ih je video... ili bar da je slušao nekoga ko poznaje nekoga ko je možda video nešto na horizontu. Kad mi upadnemo u nevolje, to je èesto zbog neèega što je Štipko smislio u tom svom tvrdom svodu na vrhu tela, gde èuva mozak. Ponekad poželim da imam bar deset posto od živopisnosti njegove mašte.
<BR>&nbsp;&nbsp;&nbsp;&nbsp;&nbsp;Na ovaj spisak trebalo bi da dodam i Ur-ron, zato što i ona ponekad navrati. Ur-ron je knjigomanijak gotovo isto koliko Hak i ja. Ali ona je pripadnica urskog naroda; ima nekih granica do kojih Uri mogu iæi u oponašanju ljudskog naroda, pre nego što se upru sa sve èetiri noge i kažu "Eeeej, dosta."
<BR>&nbsp;&nbsp;&nbsp;&nbsp;&nbsp;Na primer, nadimke ne uzimaju.
<BR>&nbsp;&nbsp;&nbsp;&nbsp;&nbsp;Jednom prilikom, kad smo èitali neku mešavinu grèkih prièa iz klasiène starine, Hak je pokušala da se obrati Ur-roni tako što joj je rekla: "Hej, kentaurko." Neko bi mogao reæi da su Uri narod koji prilièno lièi na ta stvorenja iz legende; neko, naime, ko je upravo udaren ciglom po glavi, pa ne vidi dobro i ništa mu nije jasno. Ur-roni se poreðenje nije nimalo dopalo, poèela je šibati svojim dugaèkim vratom kao bièem, a i škljocati ustima koja imaju tri strane, tako da je malo nedostajalo pa da odgrize jednu od stabljika na kojima Hak ima oèi.
<BR>&nbsp;&nbsp;&nbsp;&nbsp;&nbsp;Hak je izgovorila reè 'kentaur' samo taj jedan put i nikad više.
<BR>&nbsp;&nbsp;&nbsp;&nbsp;&nbsp;Ur-ron je neæaka Urijele, koja upravlja kovaènicom blizu onih jama sa teènom lavom, visoko na planini Guen. Dobila je stipandiju da uèi kao šegrt (šegrtkinja?) u toj kovaènici, umesto da ostane sa krdima i karavanima na travnatim ravnicama. Baš je šteta što tetka Urijel izmišlja stalno neke nove poslove za Ur-ron i nikad je ne pušta sa nama u èamac, zato što Uri ne mogu da plivaju.
<BR>&nbsp;&nbsp;&nbsp;&nbsp;&nbsp;Ur-ron je nekada èitala mnogo, dok je još bila u onoj školi u preriji. Knjige za koje mi, u ovom zabitom, seljaèkom delu Nagiba, nikada nismo ni èuli. Ona nam govori prièe koje je zapamtila, na primer o Ludom Konju, o Džingis Kanu i o urskim herojima-ratnicima iz onih velikih bitaka koje su oni vodili protiv ljudi, posle dolaska ljudi na Jijo, ali pre nego što je Zajedništvo zakrpljeno i Veliki mir zavladao.
<BR>&nbsp;&nbsp;&nbsp;&nbsp;&nbsp;Bilo bi super kad bi naša družina mogla biti kompletna šestorka, kao u ono doba kad su Drejk i Ur-jušen i njihovi drugari pošli u veliko traganje i prvi ugledali Sveto Jaje. Ali u našem gradu ima samo jedan Treki, a on je apotekar; to je er previše mator da napravi novu gomilu kružnih cevastih prstenova koja bi mogla uèestvovati u našim igrama. Što se tièe ljudskih biæa, najbliže njihovo selo udaljeno je nekoliko dana. Prema tome, nema nam druge nego da ostanemo družina sa samo èetiri èlana.
<BR>&nbsp;&nbsp;&nbsp;&nbsp;&nbsp;Šteta. Ljudi su superiška. Oni su doneli knjige na Jijo, oni govore angliski bolje nego iko drugi osim mene i možda Hak. Pored toga, ljudsko dete ima oblik otprilike kao mali Huniš, pa bi ono moglo iæi na gotovo sva ona mesta gde ja uspevam pomoæu moje dve dugaèke noge. Ur-ron trèi veoma brzo, ali ne može zalaziti u vodu, a Štipko, opet, ne može mnogo da se udalji od vode, dok jadna Hak mora da se drži ravnog tla, dovoljno ravnog za njene toèkove.
<BR>&nbsp;&nbsp;&nbsp;&nbsp;&nbsp;Niko od njih ne se može popeti na drvo.
<BR>&nbsp;&nbsp;&nbsp;&nbsp;&nbsp;Pa, dobro, kakvi su, da su, to su moji drugari. Oni umeju izvesti neke stvari koje ja ne umem, pa je tu, valjda, neki kao izjednaèen ishod.
<BR>
<BR>&nbsp;&nbsp;&nbsp;&nbsp;&nbsp;Hak je bila ta koja je predložila da smislimo neku stvarno otkaèenu pustolovinu za ovo leto, pošto æe to verovatno biti naše poslednje leto zajedno.
<BR>&nbsp;&nbsp;&nbsp;&nbsp;&nbsp;Škola je veæ bila završena. Gospodin Hajnc je otišao na svoje godišnje putovanje do velike arhive u Biblosu, posle koje æe ga put voditi na Svetkovinu okupljanja. Kao i obièno, poveo je sa sobom neke starije studente Huniše, pa i Hakinu sestru po usvajanju, Af-on. Mi smo im zavideli na tom dugom putovanju - prvo morem, onda reènim brodom do varoši Ur-Tandž, pa magareæim karavanom u planine, sve do one doline na velikoj nadmorskoj visini, gde æe oni prisustvovati igrama i pozorišnim predstavama, posetiti Jaje i gledati sastanke mudraca koji æe izricati ocene o radu svih šest rasa što žive ovde, u izbeglištvu na Jijou.
<BR>&nbsp;&nbsp;&nbsp;&nbsp;&nbsp;Iduæe godine možda æe na nas biti red da idemo, ali èekati još sedamnaest meseci... Šta da kažem, to nam nije bilo dobrodošlo. Šta ako se dogodi da èitavo leto proðe, a mi da nemamo šta da èinimo osim da se dosaðujemo, pa da nas roditelji u tome hvataju i odmah šalju da utovarujemo šljaku u brodove, da istovarujemo ribu iz drugih brodova, i radimo sto drugih potpuno glupih poslova? Što je najgore, nijednu novu knjigu neæemo moæi nabaviti dok se ne vrati 'mister' Hajnc, a ko zna neæe li on izgubiti spisak koji smo mu dali!
<BR>&nbsp;&nbsp;&nbsp;&nbsp;&nbsp;(Jedne godine se vratio sav uzbuðen, donoseæi veliku hrpu stare zemaljske poezije, a ni jedan jedini roman Džozefa Konrada, Džejmsa Fenimora Kupera, niti Kupea, ni Kunca. Neki odrasli su èak tvrdili da im se pesme sviðaju!)
<BR>&nbsp;&nbsp;&nbsp;&nbsp;&nbsp;Kažem, Hak je predložila da se zaputimo preko Crte. Ni do danas ne znam da li time odajem prijateljici priznanje ili svaljujem krivicu na nju.
<BR>&nbsp;&nbsp;&nbsp;&nbsp;&nbsp;"Znam gde ima nešto da se èita." Tako je poèela, jednog dana, kad je leto tek uzimalo zalet ovde na jugu.
<BR>&nbsp;&nbsp;&nbsp;&nbsp;&nbsp;Jovg-Vajuo nas je veæ bio uhvatio kako vegetiramo ispod drvenog keja, bacamo kamièke-žabice ne bi li pogodili nekog svodastog plutaèa, i dosaðujemo se kao nur u kavezu. I, dabome, ni pet ni šest nego on pošalje sve nas odmah uz dugaèku pristupnu rampu da popravljamo kamuflažnu rešetku iznad našeg sela, a to je posao koji sam oduvek mrzeo; jedva èekam da porastem toliko da me više ne mogu angažovati za to. Mi Huniši ne volimo visine toliko kao ljudska biæa, koja rado grle drveæe, i ljudske domaæe životinje, šimpanze; samo da vam kažem, stvarno se Hunišu zavrti u glavi kad mora da puzi po drvenoj rešetki koja èini svod iznad svih kuæa i prodavnica Vufona i da neguje zelenilo koje na rešetki raste da bi nas, navodno, prikrilo od nekog osmatranja iz svemira.
<BR>&nbsp;&nbsp;&nbsp;&nbsp;&nbsp;Nisam nešto mnogo ubeðen da bi ta kamuflaža uopšte uspela, kad bi nastupio onaj dan zbog koga se svi nerviraju. Kad bogovi siðu s neba da nam sude, zar æe nam jedan svod od lišæa pomoæi? Zar æemo na taj naèin izbeæi kaznu?
<BR>&nbsp;&nbsp;&nbsp;&nbsp;&nbsp;Nego, bolje da ja ne prièam o tome. Ne bih voleo da me neko nazove jeretikom, a ovo baš i nije mesto za takvo pisanje.
<BR>&nbsp;&nbsp;&nbsp;&nbsp;&nbsp;Tako smo se našli u visini iznad gradiæa Vufona, svi izloženi pogledu; sunce je treskalo u nas. Tad je Hak iskazala taj svoj predlog koji nas je pogodio kao iznenadno padanje šupljeg grada.
<BR>&nbsp;&nbsp;&nbsp;&nbsp;&nbsp;"Znam gde ima nešto da se èita."
<BR>&nbsp;&nbsp;&nbsp;&nbsp;&nbsp;Ja ostavim letvice izrezane od trske, koje sam nosio; položim ih preko jednog žbuna crnih iris-puzavica. Vidim da je ispod mene apotekareva kuæa, iz èijeg dimnjaka se prosipaju jasno prepoznatljivi trekovski mirisi. (Znate li da iznad kuæe u kojoj stanuju Treki rastu biljke razlièite od ostalih? Može biti vrlo nezgodno ako se zadesiš tamo, iznad, u trenutku kad apotekar Treki poène da meša svoje muækarije!)
<BR>&nbsp;&nbsp;&nbsp;&nbsp;&nbsp;"Šta ti to znaèi?" pitam ja nju, boreæi se da suzbijem talas vrtoglavice. Hak se približila, na toèkovima, uzela jednu tršèanu letvicu i poèela je vešto savijati i provlaèiti kroz mesto gde je rešetka bila nešto popustila.
<BR>&nbsp;&nbsp;&nbsp;&nbsp;&nbsp;"Ima da se èita nešto što niko na Nagibu nije nikada ni video", odgovori ona onim svojim tonom nalik na sentimentalno pevušnje. Ona tako govori kad misli da je nešto superiška. Dve stabljike sa oèima nadnela je nad svoje šake koje su žustro radile, ali je treæu stabljiku zaokrenula ka meni i poèela me gledati sa onim vlažnim svetlucanjem koje mi je tako dobro poznato. "Tako prastaro da u poreðenju sa time i najstariji svitak na Jijou izgleda kao da ga je Dolenc maloèas odštampao, pa se ni štamparska boja nije stigla da osuši!"
<BR>&nbsp;&nbsp;&nbsp;&nbsp;&nbsp;Hak je zaokretala i vozila po gredama i letvicama, a ja sam svaki put ostajao bez daha kad bi njen toèak promašio neki oslonac ili prošao tik do neke velike rupe. Uplitala je savitljive trske vešto kao da plete korpu. Mi smo skloni verovanju da su G'keki krhka biæa, zato što vole ravan teren, a užasavaju se kamenitog. Ali te osovine i ti toèkovi njihovog tela veoma su gipki, tako da se G'kek ume voziti po neèemu što je za njega 'drum', a mi vidimo da nije šire od daske.
<BR>&nbsp;&nbsp;&nbsp;&nbsp;&nbsp;"Ma nemoj mi prièati", uzvratih energièno. "Tvoj narod je spalio i potopio svoj šunjalaèki brod, kao što su uèinile i sve ostale rase kad su silazile da se kriju ovde na Jijou. Niko od njih nije ni imao ništa osim svitaka - dok nisu došli ljudi."
<BR>&nbsp;&nbsp;&nbsp;&nbsp;&nbsp;Hak se zanjihala trupom levo-desno, oponašajuæi jednu kretnju Trekija koja znaèi 'možda si u pravu, ali ja/mi mislim/mislimo da je ipak verovatnije da nisi u pravu'.
<BR>&nbsp;&nbsp;&nbsp;&nbsp;&nbsp;"Alvine, znaš da su veæ prve izbeglice našle na Jijou nešto za èitanje."
<BR>&nbsp;&nbsp;&nbsp;&nbsp;&nbsp;Hmmm, da. Pa, dobro, nisam bio suviše hitar u kapiranju. Ja sam veoma pametan na naš, huniški naèin, ono: temeljit i postojan. Ali niko me nikad nije optužio za preteranu hitrinu.
<BR>&nbsp;&nbsp;&nbsp;&nbsp;&nbsp;Namrštio sam se, glumeæi onaj ljudski izraz lica koji kaže 'ja sam se duboko zamislio'. Jednom sam video jedno takvo ljudsko lice u nekoj knjizi. Doduše, mene od tog izraza lica zaboli èelo. Kesa ispod grla mi poèe pulsirati; usredsredio sam misli.
<BR>&nbsp;&nbsp;&nbsp;&nbsp;&nbsp;"Hrmmmm... Èekaj malo. Ne misliš valjda na one oznake koje se ponekad pronaðu..."
<BR>&nbsp;&nbsp;&nbsp;&nbsp;&nbsp;"Na zidovima starih bujurskih graðevina, dabome! Ono malo graðevina koje Bujuri nisu razrušili kad su odlazili pre milion godina, niti mulk-pauci pojeli. Baš te oznake."
<BR>&nbsp;&nbsp;&nbsp;&nbsp;&nbsp;"Zar to nisu bili uglavnom nazivi ulica i tome slièno?"
<BR>&nbsp;&nbsp;&nbsp;&nbsp;&nbsp;"Bili su", priznade ona. Jedna njena stabljika, na èijem vrhu je bilo oko, sad malo klonu. "Ali bilo je stvarno neobiènih oznaka u ruševinama gde sam ja prvo stanovala. Ujka Lorben je prevodio neke od njih na drugi galaktièki, ali onda nas je uništila ona lavina."
<BR>&nbsp;&nbsp;&nbsp;&nbsp;&nbsp;Nikad nisam mogao shvatiti kako to Hak uspeva tako mirno da prièa o katastrofi u kojoj je izginula cela njena porodica. Da se meni desilo nešto tako, ne bih ni reè progovorio sledeæih nekoliko godina. Možda doživotno.
<BR>&nbsp;&nbsp;&nbsp;&nbsp;&nbsp;"Ujka se dopisivao sa jednim uèenjakom u Biblosu, o tim urezanim znacima koje je našao. Bila sam mala i nisam mnogo shvatala. Ali oèigledno postoje mudraci koji žele znati šta su Bujuri pisali po zidovima."
<BR>&nbsp;&nbsp;&nbsp;&nbsp;&nbsp;Pamtim da sam tad pomislio: ima i nekih drugih koji bi radije da se to ne sazna. Jest da je na snazi Veliki mir, ali, ipak, ima pojedinaca u svih šest ovdašnjih rasa koji su uvek spremni da povièu jeres! i da poènu predskazivati straviène kazne koje bi se na nas mogle sruèiti s neba.
<BR>&nbsp;&nbsp;&nbsp;&nbsp;&nbsp;"Pa, da, i zato je baš šteta što su svi ti zapisi uništeni kad... znaš."
<BR>&nbsp;&nbsp;&nbsp;&nbsp;&nbsp;"Kad je planina ubila moju porodicu? Da. Strašna šteta. Alvine, da li bi mi dodao još dve-tri trske? Ne mogu baš da ih dohvatim..."
<BR>&nbsp;&nbsp;&nbsp;&nbsp;&nbsp;Održavala je ravnotežu stojeæi na samo jednom toèku, a drugi joj se ludo vrteo nad provalijom. Progutao sam i dodao joj nekoliko tršèanih letvica. "Hvala", reèe ona i vrati se do grede na koju pade njen drugi toèak, celom težinom; ali oni su rasa koja ima i amortizere, pa je taj udar bio ublažen. "Gde sam ono stala? Aha, da. Bujuri i njihovo pisanje po zidu. Predlažem da naðemo još toga, na mestu gde još niko nije gledao. Bar niko od nas šest rasa koje smo ovde u izbeglištvu."
<BR>&nbsp;&nbsp;&nbsp;&nbsp;&nbsp;"A kako bi moglo postojati takvo mesto?" Moja vreæa na grlu sigurno je zalepršala od zbunjenosti, tako da sam više brborio nego govorio. "Tvoj narod je doleteo na Jijo pre dve hiljade godina. Moj narod ne mnogo posle toga. Èak su i ljudi ovde veæ nekoliko vekova. Svaki kvadratni centimetar Nagiba je ispitan, a svako bujursko nalazište pregledano po nekoliko puta."
<BR>&nbsp;&nbsp;&nbsp;&nbsp;&nbsp;Hak ispruži sva èetiri svoja oka prema meni.
<BR>&nbsp;&nbsp;&nbsp;&nbsp;&nbsp;"Taèno tako", reèe ona.
<BR>&nbsp;&nbsp;&nbsp;&nbsp;&nbsp;Ta reè, izgovorena na angliskom jeziku, doplovila je sa timpanuma na njenoj lobanji, obojena nekim èudnim prizvucima uzbuðenja. Zurio sam dugo u Hak, a onda iznenaðeno graknuo:
<BR>&nbsp;&nbsp;&nbsp;&nbsp;&nbsp;"Misliš, izvan Nagiba? Da se odšunjamo preko Procepa?"
<BR>&nbsp;&nbsp;&nbsp;&nbsp;&nbsp;Nije bilo potrebno to ni da pitam.
<BR>
<BR>&nbsp;&nbsp;&nbsp;&nbsp;&nbsp;Da su Ifnine kockice samo malo drugaèije pale, ovo bi bila sasvim drugaèija prièa. Zamalo, zamalo da se sve ostvari onako kako je Hak predložila.
<BR>&nbsp;&nbsp;&nbsp;&nbsp;&nbsp;Prvo me je opsedala tim predlogom. Završili smo popravke na kamuflažnoj konstrukciji i vratili se dokolièenju blizu brodova koji su mirovali usidreni ispod ogromnih krošnji gingurv drveæa, nadnetih nad more. Hak je nastavila, koristeæi svoju naroèitu mešavinu g'kekijevske duhovitosti i huniške upornosti.
<BR>&nbsp;&nbsp;&nbsp;&nbsp;&nbsp;"Ma, hajde, Alvine. Zar nismo plovili desetak puta do stene Terminus i zaèikavali jedno drugo smemo li ploviti još dalje? Èak smo i pošli stvarno dalje, jednom, i ništa nam se nije desilo!"
<BR>&nbsp;&nbsp;&nbsp;&nbsp;&nbsp;"Plovili smo samo do sredine Procepa. Onda smo se veoma brzo vratili kuæi."
<BR>&nbsp;&nbsp;&nbsp;&nbsp;&nbsp;"Pa šta? Hoæeš da nam taj sram ostane zauvek? Ovo nam je možda poslednja prilika!"
<BR>&nbsp;&nbsp;&nbsp;&nbsp;&nbsp;Protrljao sam moju napola naduvanu vreæu, stvarajuæi njome jedan šupalj, dubok zvuk. "Da nisi možda zaboravila da mi veæ imamo projekat? Gradimo batiskaf za ronjenje do..."
<BR>&nbsp;&nbsp;&nbsp;&nbsp;&nbsp;Oglasila se zvukom nalik na blejanje, koji je znaèio da joj je ta tema odvratna. "O tome smo prièali prošle nedelje i ti si se složio da je batiskaf bedna glupost."
<BR>&nbsp;&nbsp;&nbsp;&nbsp;&nbsp;"Složio sam se da razmislim. Hrmmm. Pa, Štipko je veæ napravio ljušturu. Od onog ogromnog stabla garua, koje je izgrizao iznutra. A koliko smo truda uložili mi ostali, dok smo našli stare planove Zemljana, kompresionu pumpu i kabl? Pa one toèkove koje si ti skinula sa neke mašine, pa okrugli prozorèiæ koji je Ur-ron našla..."
<BR>&nbsp;&nbsp;&nbsp;&nbsp;&nbsp;"Da, daa." Odbacila je sav taj veæ uloženi trud, samo jednim odmahivanjem dvema stabljikama sa oèima. "Bilo je, dabome, zabavno raditi na tome tokom zime, kad smo ionako morali da sedimo zatvoreni u kuæe. Naroèito je dobro bilo dok smo imali utisak da, ipak, nikada neæemo stvarno roniti sa time. Bilo je superiška dok je bilo kobajagi.
<BR>&nbsp;&nbsp;&nbsp;&nbsp;&nbsp;"Ali sad postaje ozbiljno", nastavila je Hak. "Štipko govori da æemo kroz mesec-dva krenuti stvarno u ronjenje. Zar se nismo saglasili da je to nerazumno? Zar nismo, Alvine?" Huk se dokotrljala bliže i uèinila nešto što, koliko znam, nijedna druga G'kekinja nikada nije. Oglasila se ka meni jednim dubokim, ne mnogo glasnim, brujeæim tonom "umbllll" koji meðu G'kekima koristi mlada ženka samo kad hoæe svom mladom, zgodnom mužjaku da stavi na znanje da on treba da uvidi ispravnost njenog naèina gledanja.
<BR>&nbsp;&nbsp;&nbsp;&nbsp;&nbsp;"Zar ne bi radije pošao sa mnom da vidimo neke super zapise, toliko laæane i prastare da su nastajali uz upotrebu raèunara i lasera i takvih stvari? Hr-rm? Zar to nije mnogo bolje nego udaviti se u nekom smrdljivom, bednom mrtvaèkom sanduku na pola puta do dna mora?"
<BR>&nbsp;&nbsp;&nbsp;&nbsp;&nbsp;Bilo je vreme da se preðe na neki drugi jezik. Meni se, normalno, više sviða angliski nego oni nadmeni jezici nekadašnjih meðuzvezdanih bogova, ali èak i gospodin Hajnc se slaže sa tim da "ljudski tempo i labava logièka struktura podstièu nestrpljive poduhvate oduševljenja."
<BR>&nbsp;&nbsp;&nbsp;&nbsp;&nbsp;E, a meni je u tom trenutku trebalo nešto suprotno, pa sam nastavio govoriti pomoæu zvižduka i pucketanja, drugim galaktièkim.
<BR>&nbsp;&nbsp;&nbsp;&nbsp;&nbsp;"Razmatranje (kažnjive) kriminalnosti - to ti nije palo na um?"
<BR>&nbsp;&nbsp;&nbsp;&nbsp;&nbsp;Nimalo zbunjena, ona mi odgovori na sedmom galaktièkom, a to je formalni jezik, ljudima najomiljeniji.
<BR>&nbsp;&nbsp;&nbsp;&nbsp;&nbsp;"Mi smo maloletni, prijatelju. Osim toga, zakon o granici ima svoj smisao, a to je da se spreèi ilegalno razmnožavanje, ono izvan dozvoljene zone. Naša družina nema takve namere!"
<BR>&nbsp;&nbsp;&nbsp;&nbsp;&nbsp;Onda se hitro, zakratko, prebacila na drugi galaktièki:
<BR>&nbsp;&nbsp;&nbsp;&nbsp;&nbsp;"Ili ti možda imaš (nastrane) planove da pokušaš (nenormalne, hibridne) opite razmnožavanja sa ovom (ženkom, devicom) osobom?"
<BR>&nbsp;&nbsp;&nbsp;&nbsp;&nbsp;Kakva pomisao! Oèigledno je nastojala da me izbaci iz ravnoteže. Oseæao sam kako gubim kontrolu. Još malo, pa bih se poèeo zaklinjati da æu zaploviti kao onim mraènim ruševinama koje se ponekad mogu videti, mutno, ako stojiš navrh stene Terminus i uperiš urski teleobjektiv preko dubokih voda Procepa.
<BR>&nbsp;&nbsp;&nbsp;&nbsp;&nbsp;Upravo tada ugledah dobro znano kretanje ispod mirnih voda zaliva. Crvenkasto telo videlo se u pliæaku; grabilo je nogama kao kraba, uz pešèanu površinu, i najzad izbilo na vazduh, razbacujuæi slanu vodu svud oko sebe. Na sredini kompaktne petaugaone ljušture uzdizao se debeli svod opasan sjajnim crnim pojasom.
<BR>&nbsp;&nbsp;&nbsp;&nbsp;&nbsp;"Štipko!" povikao sam, zadovoljan što æe me neko spasiti od Hakinog vruæeg poleta. "Doði pomozi mi da ubedim ovu smešnu..."
<BR>&nbsp;&nbsp;&nbsp;&nbsp;&nbsp;Ali mladi Gheuen dojurio je do nas i progovorio pre nego što se sva voda ocedila iz njegovih proreza za govor. Prekinuo me je usred reèenice.
<BR>&nbsp;&nbsp;&nbsp;&nbsp;&nbsp;"Mmmm-mmon..."
<BR>&nbsp;&nbsp;&nbsp;&nbsp;&nbsp;Štipko nije angliskom jeziku tako vièan kao Hakica i ja. Naroèito ne kad je uzbuðen. Ali govori angliski da bi dokazao da je i on jednako moderan, a to znaèi jednako sklon oponašanju ljudi (to se zove humitiranje) kao i mi ostali. Podigoh ruke. "Polako, momèe! Udahni malo vazduha. Na svih pet strana!"
<BR>&nbsp;&nbsp;&nbsp;&nbsp;&nbsp;Odahnuo je duboko, a pošto su dve njegove noge još bile delimièno u vodi, odisanje iz tih dvaju usta imalo je izgled mlazeva vode i mehuriæa, ispod površine. "Video sssssam ih!" reèe on. "Ovog p-puta sam ih ssssstvarno video!"
<BR>&nbsp;&nbsp;&nbsp;&nbsp;&nbsp;"Video si - koga?" upita Hak, vozeæi se malèice bliže, po mekanom pesku, svojim telesnim toèkovima.
<BR>&nbsp;&nbsp;&nbsp;&nbsp;&nbsp;Traka za gledanje koju Štipko ima na toj kupolastoj glavi gleda, zapravo, na sve strane istovremeno. Pa ipak, oseæali smo da naš prijatelj naroèito pomno gleda u nas. Udahnuo je duboko, a onda kazao samo jednu reè.
<BR>&nbsp;&nbsp;&nbsp;&nbsp;&nbsp;"Èudovište!"
</P></TD></TR></TABLE>
<P class="next">
<A HREF=p5.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
