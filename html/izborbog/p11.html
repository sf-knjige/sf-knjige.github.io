<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>11.
<P>&nbsp;&nbsp;&nbsp;&nbsp;&nbsp;Odlomak iz dnevnièkog zapisa - 19. april 6135.
<BR>&nbsp;&nbsp;&nbsp;&nbsp;&nbsp;Danas smo zasadili drveæe koje je Robert doneo s jedne od zvezda daleko kraj Ivice. Zasadili smo ih najpažljivije, na malom bregu na pola puta izmeðu Kuæe i manastira. Zasadili su ih roboti, naravno, ali mi smo bili tamo kao zbog nadzora, i napravili smo pravu tihu ceremoniju. Bili smo Marta i ja i Robert, i dok smo se bavili time, svratili su Endru i Margaret sa decom, pa ih je Taèer poslao do nas i napravili smo baš pravu malu sveèanost.
<BR>&nbsp;&nbsp;&nbsp;&nbsp;&nbsp;Dok sedim ovde veèeras, pitam se kako æe se drveæe snaæi. Ovo nije prvi put kako pokušavamo da zapatimo tuðinsko bilje na tlu Zemlje. Bila je, na primer, šaka žitarica koje je Džastin doneo sa Polarisa, i krtole koje je Silija pokupila u nekom drugom sistemu s Ivice. I jedno i drugo bilo bi dobrodošao dodatak jestivim biljkama koje veæ imamo, ali u oba sluèaja seme je propalo, iako se žito patilo èak nekoliko sezona, dajuæi sve manji i manji prinos, sve dok poslednje godine nismo posejali sve što smo imali, a ono uopšte nije klasalo. Pretpostavljam da našem tlu nedostaje neki znaèajan èinilac, možda neki mineral, ili neka bakterija, ili kakvo drugo mikroskopsko biæe koje je možda neophodno za rast tuðinskih biljaka.
<BR>&nbsp;&nbsp;&nbsp;&nbsp;&nbsp;Prilježno æemo se starati o drveæu, naravno, i dobro æemo paziti na njih, jer ako bismo ih održali u životu, bilo bi to nešto èudesno. Robert ih zove muzièko drveæe i kaže da na toj planeti postoje èitave šumice koje u predveèerja izvode prave koncerte, iako je teško reæi zašto ih sviraju, jer na toj planeti ne postoji nijedan životni oblik s dovoljno intelektualnih sposobnosti da uživa u dobroj muzici. Možda sviraju sebe radi, ili možda jedni za druge, pa jedan šumarak pažljivo sluša dok susedi ispunjavaju veèe.
<BR>&nbsp;&nbsp;&nbsp;&nbsp;&nbsp;Pretpostavio sam da postoje još neki razlozi za svirku, koje Robert nije primetio, jer se zadovoljio da sedne i sluša a nije se potrudio da dublje potraži razloge muzike. Ali kada sam pokušao da smislim neki od tih moguæih razloga, nisam se setio nijednog. Suviše smo ogranièeni, naravno, i po iskustvu i po istoriji, da bismo i pokušali da razumemo razlog postojanja drugih životnih oblika u galaksiji.
<BR>&nbsp;&nbsp;&nbsp;&nbsp;&nbsp;Robert je uspeo da donese na Zemlju samo šest stabalaca, malih izdanaka visokih jedva metar, koje je veoma pažljivo iskopao, koristeæi svoju odeæu da uveže koren, pa je stigao na Zemlju sasvim go. Moja odeæa mu je malo prevelika, ali s obzirom na to kakav je èovek, uvek spreman na smeh, èak i na svoj raèun, izgleda da mu ne smeta. Roboti su sad preduzeli da mu naprave novu garderobu, pa æe otiæi sa Zemlje mnogo bolje opremljen, što se odeæe tièe, nego što je stigao, pošto se svukao da bi uvezao drveæe.
<BR>&nbsp;&nbsp;&nbsp;&nbsp;&nbsp;Nema nikakvog razloga, naravno, za oèekivanje da æe drveæe preživeti, ali nada u to je prijatna. Kad malo razmislim, odavno nisam èuo muziku, nikakvu, pa mi je teško da zamislim kako æe to izgledati. Ni Marta ni ja nemamo dara za muziku. Od nekadašnje poèetne grupe samo nekolicina je imala sluha, a oni su odavno otišli sa Zemlje. Pre mnogo godina, obuzet velikom idejom, toliko sam èitao o muzici da sam stekao neka znanja o sviranju pa sam pokušao da navedem robote da sklope neke instrumente, što nije ispalo baš najbolje, a onda sam pokušao da sviram, što je ispalo još gore. Oèito je da ni roboti, ili barem roboti s naše farme, nemaju ništa više oseæanja za muziku od mene. U našoj mladosti veliki deo muzike je sniman elektronski, a od Nestanka nije bilo naèina da se to reprodukuje. Zapravo, pošto je to shvatio, moj deda, kad je sakupljao knjige i umetnièka dela, nije ni pokušao da prikuplja trake, mada verujem da u jednom od podruma postoji, ipak, pozamašna zbirka nota; stari gospodin se možda nadao da æe u buduæim naraštajima biti nekoga s muzièkim sklonostima, ko bi umeo da ih upotrebi...
</P></TD></TR></TABLE>
<P class="next">
<A HREF=p12.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
