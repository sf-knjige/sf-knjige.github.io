<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>5.
<P>&nbsp;&nbsp;&nbsp;&nbsp;&nbsp;Bio je to svet koji je posedovao lepotu, ali raspusnu, divlju, dramatiènu lepotu, nimalo nalik na prefinjenu, skoro lomnu lepotu moga sveta, tamo na Aldenu. Bio je sveèan i potresan i imao je dah èuda i nijansu straha, utkane u samu njegovu potku i boju.
<BR>&nbsp;&nbsp;&nbsp;&nbsp;&nbsp;Sedeo sam na steni obrasloj mahovinom, pored buènog tamnosmeðeg potoka koji je nosio vilinske brodice od palog lišæa, crvene i zlatne i žute. Ko bi pomno oslušnuo, zaèuo bi, na ivici grlenog žubora mrke vode, prigušen, dalek šum opadanja lišæa. Pored sveg sjaja i lepote, ovde je bilo neke drevne tuge. Sedeo sam i slušao vlažno proticanje vode i tihi šum lišæa, i posmatrao drveæe, video njegovu velièinu koja je odisala starošæu, i u tome je bilo neèega poznatog i domaæeg i prijatnog. U tome je bilo boje i raspoloženja i zvuka, svojstva i graðe i teksture koja se mogla opipati prstima uma.
<BR>&nbsp;&nbsp;&nbsp;&nbsp;&nbsp;Sunce je zalazilo prebacujuæi maglenu senku preko potoka i drveæa, i u vazduhu je bilo svežine. Znao sam da je vreme da se vratim u logor. Ali, nisam još hteo da poðem, jer sam imao oseæaj da se nalazim na mestu koje se ne može dvaput videti. Kada bih otišao i ponovo se vratio, ne bi bilo isto; bez obzira koliko bih se puta ovde vraæao, mesto i oseæaj više ne bi bili isti, nešto bi nedostajalo, ili bi nešto bilo novo, i nikada se ne bi ponovilo sve ono što ga je naèinilo takvim kakvo je bilo u tom èarobnom trenutku.
<BR>&nbsp;&nbsp;&nbsp;&nbsp;&nbsp;Iza mene se zakotrlja kamen; ja se okrenuh i ugledah Elmera kako se približava kroz polumrak. Ništa mu nisam rekao, niti on meni. Samo je prišao i èuènuo pored mene; nismo imali šta da kažemo, nismo oseæali da treba bilo šta da kažemo. Sedeo sam, priseæajuæi se trenutaka sliènih ovome... kada nije bilo potrebno da govorimo, Elmer i ja. Sedeli smo u narastajuæem sumraku i slušali kako izdaleka nešto huèe, i malo kasnije nekakvo zavijanje. Voda je nastavila da mrmlja kroz sve dublju tamu.
<BR>&nbsp;&nbsp;&nbsp;&nbsp;&nbsp;"Zapalio sam vatru", reèe Elmer, konaèno. "Biæe nam potrebna za kuvanje, ali bih je zapalio i da nam nije potrebna. Zemlja traži da se zapali vatra. To dvoje idu zajedno. Èovek se uzdigao iz divljaštva zahvaljujuæi vatri. U èitavoj svojoj istoriji èovek nije dozvolio da se vatra ugasi."
<BR>&nbsp;&nbsp;&nbsp;&nbsp;&nbsp;"Da li je se ovako seæaš?"
<BR>&nbsp;&nbsp;&nbsp;&nbsp;&nbsp;Odmahnuo je glavom. "Ne, ali sam nekako znao da æe biti ovakva. Tada nije bilo ovakvog drveæa, niti potoka. Ali kada vidiš samo jedno stablo kako se žari na jesenjem suncu, možeš da zamisliš kako bi izgledala šuma takvog drveæa. Vidiš potok kako teèe, crven i zagušen naplavinama, i znaš kako bi bilo da je zemlja èista."
<BR>&nbsp;&nbsp;&nbsp;&nbsp;&nbsp;Ponovo dopre zavijanje, i preðe mi ledenim stopalima duž kième.
<BR>&nbsp;&nbsp;&nbsp;&nbsp;&nbsp;"Psi", reèe Elmer. "Gone nešto. Psi ili vukovi."
<BR>&nbsp;&nbsp;&nbsp;&nbsp;&nbsp;"Bio si ovde", rekoh, "u Poslednjem ratu. Tada je bilo drugaèije."
<BR>&nbsp;&nbsp;&nbsp;&nbsp;&nbsp;"Drugaèije", reèe Elmer. "Skoro sve je bilo mrtvo, ili je umiralo. Ali tu i tamo je bilo mesta gde je stara Zemlja ostala kakva je bila. Taèaka do kojih otrov i zraèenje nisu doprli, mesta koja su bila samo okrznuta. Dovoljno da ti pokažu kako je nekada bilo. Ljudi su uglavnom živeli pod zemljom. Ja sam radio na površini, na jednoj od ratnih mašina... možda poslednjoj koja je napravljena. Ako zanemarimo njenu svrhu, bila je èudesan mehanizam, što je i trebalo da bude, jer to nije bila samo mašina. Imala je telo mašine ali je mozak bio nešto drugo - mašina i èovek, stopljeni, robotski um povezan s mozgovima ljudi. Ne znam ko su oni bili. Neko mora da je znao, ali ja nisam. Èesto sam se pitao. Znaš, bio je to jedini naèin da se produži rat. Ljudi nisu mogli da vode takvu vrstu rata. Zato su èovekove sluge i saputnici - mašine, preuzele rat na sebe. Ne znam zašto je rat toliko trajao. I o tome sam èesto razmišljao. Uništili su sve za šta je vredelo boriti se, i nije bilo razloga da traje dalje."
<BR>&nbsp;&nbsp;&nbsp;&nbsp;&nbsp;Zaæutao je i ustao.
<BR>&nbsp;&nbsp;&nbsp;&nbsp;&nbsp;"Hajdemo nazad", reèe. "Mora da si ogladneo, a i mlada dama. Fleè, bojim se da mi nije baš jasno šta ona traži s nama."
<BR>&nbsp;&nbsp;&nbsp;&nbsp;&nbsp;"Nešto u vezi s blagom."
<BR>&nbsp;&nbsp;&nbsp;&nbsp;&nbsp;"Kakvo blago?"
<BR>&nbsp;&nbsp;&nbsp;&nbsp;&nbsp;"Ne znam, zaista. Nije bilo vremena da mi to objasni."
<BR>&nbsp;&nbsp;&nbsp;&nbsp;&nbsp;S mesta na kome smo bili mogli smo da vidimo sjaj vatre, i poðosmo prema njoj.
<BR>&nbsp;&nbsp;&nbsp;&nbsp;&nbsp;Sintija je kleèala ispred ugljevlja koje je zgrnula na jednu stranu, držala nad njim lonac i mešala kašikom.
<BR>&nbsp;&nbsp;&nbsp;&nbsp;&nbsp;"Nadam se da nije loše", reèe ona. "Ovo je neka vrsta kaše."
<BR>&nbsp;&nbsp;&nbsp;&nbsp;&nbsp;"Nije bilo potrebe da to radite", reèe Elmer, pomalo zbunjen. "Ja sam, kada se ukaže potreba, sasvim dobar kuvar."
<BR>&nbsp;&nbsp;&nbsp;&nbsp;&nbsp;"I ja sam", reèe Sintija.
<BR>&nbsp;&nbsp;&nbsp;&nbsp;&nbsp;"Sutra æu da vam nabavim malo mesa. Video sam nekoliko veverica i par zeèeva."
<BR>&nbsp;&nbsp;&nbsp;&nbsp;&nbsp;"Nemamo opremu za lov", rekoh ja. "Nismo poneli puške."
<BR>&nbsp;&nbsp;&nbsp;&nbsp;&nbsp;"Možemo da napravimo luk", reèe Sintija.
<BR>&nbsp;&nbsp;&nbsp;&nbsp;&nbsp;"Ne trebaju nam puške i strele", reèe Elmer. "Dobro je i kamenje. Sakupiæu nešto oblutaka..."
<BR>&nbsp;&nbsp;&nbsp;&nbsp;&nbsp;"Ko još može da lovi oblucima?" reèe Sintija. "Nemoguæe je dovoljno precizno gaðati njima."
<BR>&nbsp;&nbsp;&nbsp;&nbsp;&nbsp;"Ja to mogu", reèe joj Elmer. "Ja sam mašina. Ne zavisim od mišiæa i od ljudskog oka, ma koliko ono bilo izuzetno..."
<BR>&nbsp;&nbsp;&nbsp;&nbsp;&nbsp;"Gde je Bronko?" upitah.
<BR>&nbsp;&nbsp;&nbsp;&nbsp;&nbsp;Elmer pokaza palcem. "U zanosu je", reèe.
<BR>&nbsp;&nbsp;&nbsp;&nbsp;&nbsp;Obiðoh vatru da bih bolje video. Elmer je bio u pravu. Bronko je stajao po strani, izbaèenih senzora, upijajuæi okolinu.
<BR>&nbsp;&nbsp;&nbsp;&nbsp;&nbsp;"Najbolji kompozitor koji je ikada napravljen", reèe Elmer ponosno. "Odmah ga je obuzelo. Oseæajan je."
<BR>&nbsp;&nbsp;&nbsp;&nbsp;&nbsp;Sintija uze èinije i nasu kašu. Dodade mi jednu.
<BR>&nbsp;&nbsp;&nbsp;&nbsp;&nbsp;"Pazi, vruæa je", reèe.
<BR>&nbsp;&nbsp;&nbsp;&nbsp;&nbsp;Seo sam kraj nje i poèeo oprezno da jedem. Kaša zaista nije bila loša, ali je bila vrela. Morao sam svaki put da duvam u kašiku.
<BR>&nbsp;&nbsp;&nbsp;&nbsp;&nbsp;Ponovo se zaèu zavijanje, sada je bilo blizu, samo brdo ili dva od nas.
<BR>&nbsp;&nbsp;&nbsp;&nbsp;&nbsp;"To su psi", reèe Elmer. "Jure za neèim. Možda tamo ima ljudi."
<BR>&nbsp;&nbsp;&nbsp;&nbsp;&nbsp;"Možda je samo èopor lutalica", rekoh.
<BR>&nbsp;&nbsp;&nbsp;&nbsp;&nbsp;Sintija odmahnu glavom. "Nije. Malo sam se raspitivala u hotelu. Tamo u divljini ima ljudi... ili u onome što Groblje naziva divljinom. I kao da niko ne zna mnogo o njima, ili ne želi da govori o njima. Kao da nisu vredni pažnje. Uobièajena reakcija za 'Hodoèasnika' i za Groblje, mogla se i oèekivati. Veæ si ipoznao tu reakciju, Fleèeru, kada si bio kod Maksvela Pitera Bela. Nisi mi isprièao kako se to završilo."
<BR>&nbsp;&nbsp;&nbsp;&nbsp;&nbsp;"Pokušao je da me unajmi. Odbio sam ga, ne baš diplomatski. Znam da je trebalo da budem uètiviji, ali me je naljutio."
<BR>&nbsp;&nbsp;&nbsp;&nbsp;&nbsp;"Ne bi bilo nikakve razlike", reèe ona. "Groblje nije naviknuto na odbijanje... pa ni na uètivo odbijanje."
<BR>&nbsp;&nbsp;&nbsp;&nbsp;&nbsp;"Zašto si uopšte trošio vreme na njega?" upita Elmer.
<BR>&nbsp;&nbsp;&nbsp;&nbsp;&nbsp;"To se oèekivalo od mene", rekoh. "Kapetan me je uputio. Zvanièna poseta. Kao da je reè o nekom kralju ili premijeru ili velmoži ili slièno. Nisam mogao da ga izbegnem."
<BR>&nbsp;&nbsp;&nbsp;&nbsp;&nbsp;"Ne razumem kako se vi uklapate u sve ovo", reèe Elmer Sintiji. "Što ne znaèi da niste dobrodošli..."
<BR>&nbsp;&nbsp;&nbsp;&nbsp;&nbsp;Sintija me pogleda. "Zar vam Fleèer nije rekao?"
<BR>&nbsp;&nbsp;&nbsp;&nbsp;&nbsp;"Pomenuo je nekakvo blago."
<BR>&nbsp;&nbsp;&nbsp;&nbsp;&nbsp;"Pretpostavljam da bi bilo najbolje da vam sve isprièam. Zato što imate pravo da znate. Ne bih htela da pomislite da sam obièna avanturistkinja. Avanturistkinja zvuèi prilièno nepouzdano. Hoæete li da èujete?"
<BR>&nbsp;&nbsp;&nbsp;&nbsp;&nbsp;"Pa, baš bismo mogli", reèe Elmer.
<BR>&nbsp;&nbsp;&nbsp;&nbsp;&nbsp;Za trenutak je poæutala, moglo se osetiti da se usredsreðuje, pribira misli, kao da je suoèena s teškim zadatkom, i rešena da ga valjano obavi.
<BR>&nbsp;&nbsp;&nbsp;&nbsp;&nbsp;"Rodila sam se na Aldenu", poèela je. "Moji preci su bili meðu prvim doseljenicima. Porodièna istorija... možda je bolje reæi porodièna legenda, jer ne postoje zapisi o tome... poèinje s prvim naseljavanjem. Ali, meðu Prvim Porodicama neæete naæi prezime Lensing... Prve Porodice, velikim slovima. Prve Porodice su one koje su se obogatile. Moja porodica nije. Rðavo voðenje poslova, lenjost, nedostatak ambicije, loša sreæa... ne znam šta je to bilo, ali su ostali siromašni kao crkveni miševi. Postoji seoce, duboko u kopnu, koje se zove Lensingovo Æoše, ali to je sve, jedini trag koji je moja porodica ostavila na Aldenu i u njegovoj istoriji. Moji su bili farmeri, sitni trgovci, radnici; nisu imali politièkih ambicija. Meðu njima nije bilo posebno nadarenih. Bili su zadovoljni da završe dnevni posao i da na kraju dana sednu na prag svoje kolibe i piju pivo, æaskaju sa susedima ili meðu sobom, posmatraju legendarne zalaske sunca na Aldenu. Bili su to obièni ljudi. Neki od njih, verujem mnogi, napustili su planetu u potrazi za bogatstvom koje oèigledno nisu pronašli. Da jesu, Lensingovi na Aldenu bi veæ èuli za to, a porodièna legenda ne pominje ništa slièno. Verujem da su oni koji su ostali na Aldenu, ostajali zato što im se nije išlo; tamo nisu imali bogzna šta, ali Alden je prekrasna planeta."
<BR>&nbsp;&nbsp;&nbsp;&nbsp;&nbsp;"Jeste", rekoh. "Ja sam tamo došao na studije, i do sada se nisam odluèio da je napustim."
<BR>&nbsp;&nbsp;&nbsp;&nbsp;&nbsp;"Odakle si došao, Fleèeru?"
<BR>&nbsp;&nbsp;&nbsp;&nbsp;&nbsp;"Sa Zveèarke", rekoh joj. "Jesi li èula za to mesto?"
<BR>&nbsp;&nbsp;&nbsp;&nbsp;&nbsp;Ona odmahnu glavom.
<BR>&nbsp;&nbsp;&nbsp;&nbsp;&nbsp;"Bolje što nisi", rekoh. "Ne pitaj. Nastavi, molim te."
<BR>&nbsp;&nbsp;&nbsp;&nbsp;&nbsp;"O sebi, pretpostavljam", reèe ona. "Nešto više o sebi. Bila sam odluèna da uspem. Verujem da su tokom godina mnogi Lensingovi mislili isto, ali od toga nije ispalo ništa. Malo je kasno da se popravi slika o Lensingovima. Moj otac je umro kada sam bila dete. Posedovao je sasvim unosnu farmu... ništa izuzetno, ali takvu da je donosila dovoljno za život i još nešto pride. Posle njegove smrti, upravljanje farmom preuzela je moja majka, i imali smo dovoljno za moje studije. Zanimala me je istorija. Maštala sam da æu jednog dana steæi katedru iz istorije, baviti se nauènim istraživanjem i pisati zapažene radove. Išlo mi je dobro na studijama. Moralo je. Sve sam vreme provodila u uèenju. Propustila sam mnoge stvari koje pruža život na koledžu. Tek sada to vidim, ali mi to nije smetalo. Nije postojalo ništa na svetu što me je opèinjavalo kao istorija. Prosto sam je gutala... daleka mesta i daleki ljudi i daleka vremena. Noæu, u postelji, u tami, zamišljala sam vremensku mašinu, i putovanja u davna vremena, na ona daleka mesta gde bih izuèavala one drevne ljude. Ležala bih tako u tami i maštala da živim i svom vremeplovu, u onim udaljenim zemljama i dobima, i da odmah iza tog zida proteklog vremena žive i dišu ti ljudi koje sam došla da posmatram, da su svuda oko mene oni veliki dogaðaji koji su èinili reku istorije. Kada je došlo vreme za usavršavanje, za izbor uže oblasti, otkrila sam da me neodoljivo privlaèi stara Zemlja. Moj tutor me je odgovarao od toga. Ukazao mi je da je to polje preusko a izvorni materijali veoma ogranièeni. Znala sam da je u pravu i pokušala da to i sama sebi objasnim, ali nije vredelo. Bila sam opsednuta Zemljom.
<BR>&nbsp;&nbsp;&nbsp;&nbsp;&nbsp;Moja opsednutost Zemljom, sigurna sam", rekla je zatim, "bila je delom privrženost prošlosti, duboko zanimanje za prapoèetke. Farma moga oca bila je na svega nekoliko milja od mesta gde su se Lensingovi spustili na Alden, bar je tako govorilo predanje. Smeštena u uskom kamenitom klancu, na mestu gde se ovaj otvarao prema onome što je nekada morala biti široka, plodna dolina pogodna za zemljoradnju, nalazila se stara koliba od kamena. Bila je velikim delom srušena, samo kamenje se raspadalo od starosti, razglavljeno neprimetnim pomeranjima tla èiji æe uticaj postati vidljiv tek mnogo vekova kasnije. O njoj se nisu ispredale prièe. Bila je suviše drevna da bi bila ukleta. Jednostavno je stajala na tom mestu. Vreme ju je uèinilo delom krajolika. Nije se primeæivala. Bila je suviše stara i zaboravljena da bi privukla pažnju ljudi, mada su mnoge sitnije životinje, kao što sam otkrila kada sam je posetila, u njoj našle dom. Zemljište na kome je stajala, kao i okolina, bilo je tako ispošæeno i bezvredno da nièemu nije moglo da posluži, tako da je izbegla rušenje i poravnavanje, što je zajednièka sudbina mnogih starih stvari. To podruèje je u stvari toliko lišeno bilo kakve ekonomske svrhe, uništeno vekovnim radom bezimenih farmera, da ljudi tamo retko i zalaze. Legenda kaže - moram da priznam, veoma nepouzdana legedna - da je to bio dom jednog od prvih Lensinga.
<BR>&nbsp;&nbsp;&nbsp;&nbsp;&nbsp;"Otišla sam do nje, valjda zato što je bila tako stara. Ne zato što je tu možda obitavao neki Lensing, veæ naprosto zato što je bila stara... starija od seæanja ljudi, graðevina iz duboke prošlosti. Nisam ništa oèekivala. Poseta je, morate me razumeti, bila samo izlet, naèin da se potroši neispunjen dan. Znala sam za nju, naravno, mnogo pre toga, i, kao svi ostali, nisam obraæala pažnju. Bilo je i mnogo drugih koji znali za njeno postojanje, i prihvatali ga kao postojanje nekog drveta ili stene. Nije bilo nièega što bi je preporuèilo, ama baš nièega. Možda nikada ne bih ni pomislila na nju, osim u prolazu, i nikada je ne bih ni posetila da nije bilo onoga moga postepenog zagrevanja za sve što je staro. Shvatate šta hoæu da vam kažem?"
<BR>&nbsp;&nbsp;&nbsp;&nbsp;&nbsp;"Èini mi se", rekoh, "da razumem mnogo bolje nego što misliš. Prepoznajem simptome. I sam sam bio teško oboleo od toga."
<BR>&nbsp;&nbsp;&nbsp;&nbsp;&nbsp;"Bila sam tamo", nastavila je, "i milovala rukama staro, grubo isklesano kamenje, i mislila na to kako su ga ljudske ruke, veæ odavno i same prah, oblikovale i naslagale da bude sklonište od noæi i nevremena, dom na novootkrivenoj planeti. Posmatrajuæi oèima drevnih graditelja, mogla sam da razumem privlaènost tog mesta, za gradnju, bila sam svesna zašto su izabrali baš to mesto da na njemu podignu kuæu. Zaštita zidova kanjona od brišuæih vetrova, tiha i dramatièna lepota mesta, voda sa izvora koji i danas izbija iz stene, široka i plodna dolina (sada jalova) koja se pružala od samog praga. Stajala sam tamo onako kako su oni morali stajati, i oseæala se kako su se oni morali oseæati. Bila sam, na trenutak, oni. I nije bilo važno jesu li pripadali Lensingovima ili ne; bili su to ljudi, pripadnici ljudske rase.
<BR>&nbsp;&nbsp;&nbsp;&nbsp;&nbsp;Da sam tada otišla, bila bih sasvim bogato nagraðena za utrošeno vreme. Dodir sa kamenom, dah prošlosti bili bi sasvim dovoljni, ali - ušla sam u kuæu..."
<BR>&nbsp;&nbsp;&nbsp;&nbsp;&nbsp;Uæutala je i na trenutak ostala nema, kao da se pribira za ostatak prièe.
<BR>&nbsp;&nbsp;&nbsp;&nbsp;&nbsp;"Ušla sam u kuæu", reèe, "iako je to bila ludost, jer je svakog trenutka mogla da mi se sruši na glavu. Kamenje se na nekim mestima opasno ljuljalo i èitava graðevina je bila nepouzdana. Ne seæam se da sam tada pomišljala na to. Koraèala sam, oprezno, ne zbog opasnosti, veæ zbog svetosti vremena kojim je bilo prožeto to mesto. Bilo je neobièno, to oseæanje koje sam imala... taènije, ta sukobljena oseæanja. Kada sam zakoraèila, oseæala sam se kao uljez, tuðinac koji nema prava da bude tamo. Ometala sam davna seæanja, davne živote, davne strasti koje je trebalo ostaviti na miru, koje su tamo bile tako dugo da su stekle pravo na neometan poèinak. Ušla sam u kuæu, u ono što nekada bila prostrana odaja, možda ono što nazivamo dnevnim boravkom. Na podu je ležala prašina, obeležena tragovima malih divljih stvorenja, i oseæao se njihov miris, nataložen boravkom kroz milenijume. Insekti su po uglovima ispleli mreže od svile, neke stare mreže bile su prašnjave koliko i pod. Ali dok sam stajala tamo, skoro na samom dovratku, dogodila se neobièna stvar... osetila sam da imam pravo da budem tu, da tu pripadam, da dolazim posle dugog, predugog vremena u porodiènu posetu, i da sam dobrodošao gost. Zato što je tu živela krv moje krvi, kost moje kosti, a pravo krvi i kosti vreme nije moglo da izbriše. U uglu je bilo ognjište. Nije bilo dimnjaka, bio je odavno pao, ali je ognjište bilo oèuvano. Prišla sam mu, i, kleknuvši, dodirnula površinu kamena kroz prašinu. Mogla sam da vidim pocrnelo grlo dimnjaka, èaðavo od starih vatara. Pepeo je još bio tamo, opiruæi se vremenu i klimi, i na trenutak mi se èinilo da vidim naslagane cepanice i plamen. I tada rekoh... ne znam da li sam to rekla glasno ili sam samo pomislila... rekoh: Sve je u redu, došla sam da vam kažem da Lensingovi još postoje. Nijednom se nisam pitala kome to govorim. Nisam oèekivala odgovor. Znala sam da ga neæe biti. Nije bilo nikog da odgovori. Bilo je dovoljno da to kažem. Bilo je to nešto što sam im dugovala."
<BR>&nbsp;&nbsp;&nbsp;&nbsp;&nbsp;Pogledala me je preplašenim oèima. "Ne znam zašto vam ovo govorim", reèe. "Nisam nameravala da vam to kažem; nema razloga da to slušate. Èinjenice... èinjenice bih mogla da vam saopštim u nekoliko reèenica, ali mi se èinilo da bi trebalo da vam ih iznesem u kontekstu..."
<BR>&nbsp;&nbsp;&nbsp;&nbsp;&nbsp;Pružio sam ruku i dodirnuo joj mišicu. "Postoje èinjenice koje se ne mogu jednostavno saopštiti", rekoh joj. "Dobro ti ide."
<BR>&nbsp;&nbsp;&nbsp;&nbsp;&nbsp;"Sigurni ste da vam ne smeta?"
<BR>&nbsp;&nbsp;&nbsp;&nbsp;&nbsp;"Nimalo", reèe Elmer, i u moje ime. "Opèinjen sam prièom."
<BR>&nbsp;&nbsp;&nbsp;&nbsp;&nbsp;"To je otprilike sve", reèe ona. "Postojala su vrata, još cela, koja su vodila u prostoriju u unutrašnjosti kuæe, i kada sam ušla tamo, videla sam da je to nekada bila kuhinja, iako je bila samo delimièno oèuvana. Kuæa je imala sprat, jednim delom saèuvan, iako se èitav krov odavno urušio u ostatak kuæe. Ali, iznad kuhinje nije bilo sprata. Izgleda da su se krovne grede kuæe protezale iznad kuhinje, i u njoj je bila gomila urušenog materijala, duž nekadašnjeg spoljnog zida, ostataka srušenih greda. Ne znam šta je uèinilo da to primetim... nije bilo lako primetiti - iz gomile ruševina izdvajao se jedan èetvrtast predmet. Izgledao je pogrešno, nije lièio na ruševine. Bio je pokriven prašinom, kao i sve drugo u kuæi. Nije bilo naèina da pogodim da je u pitanju metal. Nije imao sjaja. Mora da mi je pažnju privukao pravilan oblik. Otišla sam tamo i izvukla ga. Bila je to kutija, zarðala, ali neošteæena... Metal nigde nije bio ulubljen niti istrunuo. Kleknula sam pored kutije, nastojeæi da rekonstruišem šta se dogodilo s njom, i zakljuèila da je nekada bila sakrivena ispod greda, gore na tavanu, i nekako bila zaboravljena, i da je pala zajedno sa gredama, možda kroz tavanicu kuhinje, ili kuhinja tada veæ možda nije imala tavanicu."
<BR>&nbsp;&nbsp;&nbsp;&nbsp;&nbsp;"Znaèi, to je ta prièa", rekoh. "Kutija sa tragom o postojanju blaga?"
<BR>&nbsp;&nbsp;&nbsp;&nbsp;&nbsp;"Tako nešto", reèe ona, "ali ne baš kao što ti misliš. Nisam mogla da otvorim kutiju, pa sam je odnela u stan i otvorila je pomoæu alata. Unutra nije bilo puno toga. Stari testament za komad zemlje, menica oznaèena kao plaæena, nekoliko starih koverti bez pisama, jedan ili dva poništena èeka, i potvrda o pozajmici nekih starih porodiènih papira Odeljenju za spise univerziteta. Nije to bio dar; samo pozajmica. Sledeæeg dana sam otišla do Spisa i raspitala se. Znaš kakva su odeljenja za spise..."
<BR>&nbsp;&nbsp;&nbsp;&nbsp;&nbsp;"O, znam, itekako", rekoh.
<BR>&nbsp;&nbsp;&nbsp;&nbsp;&nbsp;"Potrajalo je, ali je to što sam bila diplomac zemaljske istorije, kao i èinjenica da su papiri, na kraju krajeva, bili vlasništvo moje porodice, konaèno završilo stvar. Oèekivali su da želim samo da ih prouèim, ali u trenutku kada sam ih najzad dobila - mislim da su bili zagubljeni, i da je bilo muka da ih pronaðu - toliko mi je bilo prekipelo da sam popunila obrazac kojim povlaèim pozajmicu, i odnela ih sa sobom. Što nije bilo ponašanje dostojno posveæenog studenta istorije, naravno, ali mi je tada bilo svega dosta. Odeljenje je zapretilo da æe pokrenuti sudski postupak, i da su to zaista uèinili, nastala bi divna zavrzlama za onoga ko bi to trebalo da raspetlja, ali se to nije dogodilo. Verovatno su smatrali da papiri nemaju toliku vrednost, iako nemam pojma kako bi došli do toga zakljuèka. Bio je to omanji svežanj papira, sitnica za mesto na kome su se nalazili. Bili su odloženi u kovertu i zapeèaæeni. Nije bilo tragova da su ikada bili prouèeni; bili su zbrda-zdola složeni, izmešani. Da su ih prouèili, bili bi poreðani i oznaèeni; jasno se, meðutim, videlo da peèat nikada nije bio slomljen. Èitava hrpa papira bila je jednostavno odložena u arhivu i zaboravljena."
<BR>&nbsp;&nbsp;&nbsp;&nbsp;&nbsp;Uæutala je i napeto se zagledala u mene. Ja sam bio nem. Sama æe sve reæi. Možda je imala razloga da prièa na ovakav naèin. Možda je morala da ponovo proživi sve to, da sve preispita, da bi bila sigurna (još jednom? Koliko puta tako?) da nije pogrešila u proceni, da je pravilno postupila. Nisam hteo da je požurujem, iako Bog zna da sam bio pomalo nestrpljiv.
<BR>&nbsp;&nbsp;&nbsp;&nbsp;&nbsp;"Nije tu bilo bogzna šta", ponovila je. "Serija pisama koja su donekle osvetljavala prvobitno naseljavanje Aldena... Ništa iznenaðujuæe, ništa novo, ali su pružala oseæaj vremena. Mali svežanj prilièno laièkih pesama koje je napisala devojka u pubertetu, ili u ranim dvadesetim godinama. Fakture malog trgovinskog preduzeæa koje bi možda bile zanimljive za istorièara ekonomije, i memorandum, ispisan pomalo suvoparnim jezikom starca koji je stavio na hartiju prièu koju je èuo od svog dede, jednog od prvih doseljenika sa Zemlje."
<BR>&nbsp;&nbsp;&nbsp;&nbsp;&nbsp;"I, šta je bilo u tom memorandumu?"
<BR>&nbsp;&nbsp;&nbsp;&nbsp;&nbsp;"Prièao je èudnu prièu", reèe ona. "Odnela sam ga do profesora Torndajka i isprièala mu ovo što sam upravo isprièala vama, i zamolila ga da proèita memorandum. Pošto ga je proèitao, dugo je samo sedeo, ne gledajuæi u mene niti u memorandum, niti u bilo šta drugo, a onda je izgovorio reè koju nikada ranije nisam èula... Anahron."
<BR>&nbsp;&nbsp;&nbsp;&nbsp;&nbsp;"Šta je Anahron?" upita Elmer.
<BR>&nbsp;&nbsp;&nbsp;&nbsp;&nbsp;"To je mitološka planeta", rekoh, "neka vrsta zemlje nedoðije. Nešto što su izmislili arheolozi, mesto o kome nagaðaju..."
<BR>&nbsp;&nbsp;&nbsp;&nbsp;&nbsp;"Kovanica", reèe Sintija. "Nisam pitala doktora Torndajka, ali verujem da potièe od reèi anahronizam - nešto izvan svog vremena, jako mnogo izvan svog vremena. Vidite, arheolozi su godinama pronalazili dokaze o nepoznatoj rasi koja je ostavila tragove na nekoliko drugih planeta, možda i na više planeta nego što oni znaju, jer su ti tragovi pronaðeni samo uz lokalne artefakte..."
<BR>&nbsp;&nbsp;&nbsp;&nbsp;&nbsp;"Kao da su to bili posetioci", rekoh, "koji su ostavili za sobom vrè ili dva. Mogli su posetiti više planeta, ali su njihovi vrèevi bili pronaðeni samo na nekoliko njih, pukim sluèajem."
<BR>&nbsp;&nbsp;&nbsp;&nbsp;&nbsp;"Pomenuli ste memorandum?" upita Elmer.
<BR>&nbsp;&nbsp;&nbsp;&nbsp;&nbsp;"Imam ga ovde kod sebe", reèe Sintija. Zavukla je ruku u unutrašnji džep jakne i izvadila dugaèak novèanik, iz koga je izvukla svežanj papira. "Nije original. Kopija. Original je bio star i loman. Ne bi izdržao rukovanje."
<BR>&nbsp;&nbsp;&nbsp;&nbsp;&nbsp;Pružila je papire Elmeru, on ih odmota, baci pogled na njih i predade mi ih. "Podstaknuæu vatru", reèe, "da bi bilo više svetlosti. Èitaj glasno, da možemo svi da èujemo."
<BR>&nbsp;&nbsp;&nbsp;&nbsp;&nbsp;Memorandum je bio ispisan grèevitim rukopisom, verovatno rukom starog i onemoæalog èoveka. Rukopis je na nekim mestima bio pomalo zamuæen, ali se mogao èitati. Na vrhu prve strane nalazio se broj... 2305.
<BR>&nbsp;&nbsp;&nbsp;&nbsp;&nbsp;Sintija me je posmatrala. "Godina", reèe. "Ja sam to tako shvatila, a i profesor Torndajk je istog mišljenja. Trebalo bi da se slaže, ako je to pisao èovek koji mislim da jeste."
<BR>&nbsp;&nbsp;&nbsp;&nbsp;&nbsp;Elmer je prodžarao vatru, zgræuæi žar i drvo na gomilu, i svetlost se pojaèa. Elmer reèe: "U redu, Fleè. Kako bi bilo da poèneš?"
<BR>&nbsp;&nbsp;&nbsp;&nbsp;&nbsp;I ja poèeh.
</P></TD></TR></TABLE>
<P class="next">
<A HREF=p6.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
