<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>7. HOLVARDOVA PRIÈA - DVOJICA LOVACA NA FOKE
<P>&nbsp;&nbsp;&nbsp;&nbsp;&nbsp;"Ova prièa je istinita. Ja znam mnoštvo prièa. Neke su izmišljene, mada su, možda, one izmišljene bile istinite u nekim vremenima koja su sad svi zaboravili. Znam i mnogo istinitih prièa, jer na južnim ostrvima se dešavaju mnoge èudne stvari o kojima vi severnjaci i ne sanjate. Odabrao sam ovu prièu zato što sam bio lièno prisutan, slušao sam i gledao tako dobro da niko nije mogao bolje.
<BR>&nbsp;&nbsp;&nbsp;&nbsp;&nbsp;Dolazim sa najistoènijeg od južnih ostrva, a ono se zove Glacies. Na našem ostrvu življahu jedan èovek i jedna žena, moji deda i baba, i imaðahu tri sina. Imena su im bila Anskar, Holvard i Gandalf. Holvard je bio moj otac, a kad sam porastao dovoljno da mu pomažem oko èamca, prestao je da ide u lov i ribolov sa svojom braæom. Umesto toga, išli smo nas dvojica, tako da smo mogli sav svoj ulov doneti kuæi, mojoj majci, mojim sestrama i mlaðem bratu.
<BR>&nbsp;&nbsp;&nbsp;&nbsp;&nbsp;Moji strièevi se nikad nisu oženili, pa su, zato, nastavili da love jednim èamcem, zajednièkim. Ulov su jeli sami, ili davali mome dedi i mojoj babi, koji više ne bejahu u snazi. Tokom leta obraðivali su zemlju moga dede. On je imao najbolje zemljište na našem ostrvu, jedinu dolinu koja nikad nije trpela od ledenog vetra. Tamo si mogao uzgajati stvari koje nigde drugde na Glaciesu ne bi dozrele, jer je sezona uzgajanja biljaka u toj dolini bila dve nedelje duža.
<BR>&nbsp;&nbsp;&nbsp;&nbsp;&nbsp;Kad je meni poèela nicati brada, deda je pozvao sve muškarce iz porodice na okup - što æe reæi mog oca, oba moja strica i mene. Kad smo stigli u njegovu kuæu, moja baba je bila mrtva, a jedan sveštenik sa velikog ostrva bio je prisutan, doputovao je da položi njeno telo u grob. Njeni sinovi su plakali, plakao sam i ja.
<BR>&nbsp;&nbsp;&nbsp;&nbsp;&nbsp;Te noæi, dok smo sedeli za dedinim stolom, i to tako da je on bio na jednom kraju, a sveštenik na drugom, deda reèe: 'Sad je vreme da raspodelim svoju imovinu. Umrla je Bega. Njena porodica nema više nikakvo pravo na tu imovinu, a ja æu krenuti za Begom uskoro. Holvard je oženjen i ima onaj deo koji mu je od supruge njegove došao. Time on obezbeðuje svoju porodicu, pa, iako im ne pretièe mnogo, bar ne gladuju. Ti, Anskar, i ti, Gandalf, hoæete li se vi ženiti ikada?'
<BR>&nbsp;&nbsp;&nbsp;&nbsp;&nbsp;Oboa moja strica odmahnula su glavama.
<BR>&nbsp;&nbsp;&nbsp;&nbsp;&nbsp;'Onda evo moje volje. Zovem Svemoænoga da èuje, a tako isto zovem i sluge Svemoænoga. Kad umrem, sve što imam iæi æe Anskaru i Gandalfu. Ako jedan od njih umre, sve onom drugom. Kad obojica umru, sve æe iæi Holvardu, ili, ako Holvard bude mrtav, sve ima da se razdeli izmeðu njegovih sinova. Vas èetvorica - ako niste saglasni da je moja volja pravedna, govorite sad.'
<BR>&nbsp;&nbsp;&nbsp;&nbsp;&nbsp;Nije progovorio niko i tako je odluka doneta.
<BR>&nbsp;&nbsp;&nbsp;&nbsp;&nbsp;Proðe jedna godina. Iz magle je došao, u pljaèku, jedan brod Erebusov; dva broda su doplovila zarad kupovine koža, morske slonovaèe i usoljene ribe. Umro je moj deda, a moja sestra Fausta je rodila kæer. Kad je žetva prikupljena, moji ujaci su krenuli u ribolov zajedno sa ostalim muškarcima.
<BR>&nbsp;&nbsp;&nbsp;&nbsp;&nbsp;Kad na jugu proleæe doðe, za setvu je još prerano, jer predstoji još mnogo noæi mraza. Ali kad ljudi vide da dani brzo postaju duži, potraže mesta gde se foke okupljaju i razmnožavaju. To bude na stenama, daleko od ma koje obale; magle bude mnogo, a dani su, iako brzo postaju duži, ipak još kratki. Èesto život gube ljudi, a ne foke.
<BR>&nbsp;&nbsp;&nbsp;&nbsp;&nbsp;Tako se desilo i sa mojim stricem Anskarom, jer se moj stric Gandalf vratio, njihovim èamcem, bez njega.
<BR>&nbsp;&nbsp;&nbsp;&nbsp;&nbsp;E, sad, morate znati da se naši muškarci, kad kreæu u lov na foke, ili u ribolov, ili u lov na ma kakvu drugu morsku živež, vezuju za svoje èamce. Konopac je od upletene kože morskog konja, a dugaèak je taman dovoljno da se èovek može kretati po èamcu onoliko koliko je potrebno; nije duži. Morska voda je vrlo hladna, tako da brzo ubije onoga èoveka koji u njoj dugo ostane, ali naši muškarci se oblaèe u tesno skrojenu odeæu od fokine kože, pa èesto biva da drugar koji je u istom èamcu uspe da uvuèe palog èoveka nazad i na taj naèin spase mu život.
<BR>&nbsp;&nbsp;&nbsp;&nbsp;&nbsp;Evo kakvu je prièu isprièao moj stric Gandalf. Zaputili su se daleko, tražili su jedno stanište foka koje drugi nisu do tada poseæivali, a onda je Anskar video jednog mužjaka foke, kako pliva morem. Hitnuo je harpun; a kad je mužjak zaronio, jedna omèa harpunskog konopca zapela je Anskaru oko gležnja noge i odvukla ga u more. Onda je on, Gandalf, pokušao da ga izvuèe, jer Gandalf je bio vrlo snažan èovek. Ali njegovo vuèenje i mužjakovo potezanje konopca harpuna prevrnuli su njihov èamac. Gandalf se spasao tako što se rukama izvukao nazad na èamac, a onda nožem presekao harpunski konop. Kad je èamac bio ispravljen, pokušao je da izvuèe Anskara, ali se Anskarovo bezbednosno uže bilo otkinulo. Pokazao je iskidani kraj užeta. Moj stric Anskar bio je mrtav.
<BR>&nbsp;&nbsp;&nbsp;&nbsp;&nbsp;U mome narodu žene umiru na kopnu, a muškarci na moru i mi, zato, za onu vrstu groba koju vi pravite kažemo da je 'ženski èamac'. Kad muškarac pogine kao stric Anskar, jedna životinjska koža se uzme, razapne, oslika za njega i okaèi u onoj kuæi u kojoj se muškarci sastaju da razgovaraju. Ne skida se odatle nikako sve dok postoji i jedan jedini živi èovek koji se seæa onoga pokojnika koji je tu èast dobio. Takvu jednu kožu pripremiše za Anskara, pa slikari poèeše svoj rad.
<BR>&nbsp;&nbsp;&nbsp;&nbsp;&nbsp;Onda jednog sjajnog jutra dok smo moj otac i ja pripremali alatke da probijamo zemlju da bi se mogla obaviti setva te godine - kako se dobro seæam ovoga! - dotrèaše neka deca, koju su poslali na skupljanje ptièjih jaja, natrag u selo. Neka foka, rekoše, leži na šljunku u južnom zalivu. Kao što svako zna, foke nikad ne prilaze onom kopnu na kome ima ljudi. Ali ponekad se dogaða da foka ugine na moru, ili da bude na neki naèin ozleðena. Pomišljajuæi na to, potrèasmo i moj otac i ja i mnogi drugi ka toj plaži, jer foka je morala pripasti onome èije se oružje prvo zarije u nju.
<BR>&nbsp;&nbsp;&nbsp;&nbsp;&nbsp;Ja bejah od sviju najbrži, a naoružao sam se vilama. To je alatka nepodesna za bacanje, ali nekolicina drugih mladih ljudi mi je bila za petama, pa ja sa daljine od sto koraka hitnuh vile. Poletele su pravo i valjano i zarile se šiljcima tom stvoru u leða. Onda je usledio trenutak koji nikad više ne bih želeo da vidim. Težinom dugaèke drške vile pretegoše, pa se biæe prevali na jednu stranu, a drška se osloni na tlo.
<BR>&nbsp;&nbsp;&nbsp;&nbsp;&nbsp;Videh lice mog strica Anskara, oèuvano hladnom slanom vodom. U njegovu bradu bila je upletena tamnozelena morska trava, a njegovo bezbednosno uže od jake kože morskog konja bilo je preseèeno samo nekoliko pedalja daleko od njegovog tela.
<BR>&nbsp;&nbsp;&nbsp;&nbsp;&nbsp;Moj stric Gandalf ga nije video, jer je bio otputovao na veliko ostrvo. Moj otac je, uz moju pomoæ, poneo Anskara, pa ga u Gandalfovu kuæu odnesosmo, a kraj užeta položismo Anskaru na grudi da bi ga Gandalf morao videti; sa još nekim ljudima iz Glaciesa sedosmo da èekamo Gandalfa.
<BR>&nbsp;&nbsp;&nbsp;&nbsp;&nbsp;Kriknuo je kad je ugledao svog brata. Nije to bilo nalik na ženski vrisak, nego je zabuèao kao kad mužjak foke upozorava druge mužjake iz svog krda. Odjurio je u mrak. Postavili smo stražu kod èamaca, a onda smo, te noæi, lovili Gandalfa po ostrvu. Ona svetla koja dusi na krajnjem jugu stvaraju svu noæ su buktala i mi po tome znadosmo da i Anskar lovi zajedno sa nama. Najsilnije blesnuše tik pre nego što se ugasiše kad ga naðosmo meðu stenama na Radbodovom kraju."
<BR>&nbsp;&nbsp;&nbsp;&nbsp;&nbsp;Holvard je zaæutao. Zapravo, svud oko nas vladalo je æutanje. Bili su ga slušali svi bolesnici u dometu njegovog glasa. Konaèno, Melito reèe: "Ubiste li ga?"
<BR>&nbsp;&nbsp;&nbsp;&nbsp;&nbsp;"Ne. Tako se radilo u starim danima, i to nije valjalo. Sad zakon sa kontinenta izvršava osvetu za krvne krivice, to je bolje. Vezali smo mu ruke i noge i položili ga u njegovu kuæu, pa sam ja sedeo pokraj njega dok su stariji ljudi spremali èamce. Isprièao mi je da je voleo jednu ženu na velikom ostrvu. Ja je nikad nisam video, ali on reèe da se zvala Nenok i da je lepa bila i od njega mlaða, ali da je niko nije hteo uzeti za ženu zato što je rodila dete jednog èoveka koji je poginuo prethodne zime. U èamcu je rekao Anskaru da æe odneti Nenok svome domu, a Anskar ga je tad nazvao pogaziteljem zakletve. Moj stric Gandalf bio je jak. Zgrabio je Anskara i bacio ga iz èamca, onda je obavio bezbednosni konopac oko šaka i pokidao ga kao žena kad prekine svoj konac.
<BR>&nbsp;&nbsp;&nbsp;&nbsp;&nbsp;Posle toga je stajao u èamcu, tako mi je isprièao; stajao je oslonjen jednom rukom o katarku i posmatrao svog brata u vodi. Video je i sevanje noža, ali je samo pomislio da to Anskar hoæe da mu zapreti, ili da ga nožem gaða."
<BR>&nbsp;&nbsp;&nbsp;&nbsp;&nbsp;Holvard je opet uæutao, a ja, kad videh da neæe progovoriti, upitah: "Ne razumem. Šta je to Anskar uradio?"
<BR>&nbsp;&nbsp;&nbsp;&nbsp;&nbsp;Osmejak, najmalešniji meðu osmejèiæima, povuèe ustranu Holvardove usne ispod njegovih brkova svetle boje. Kad sam taj osmeh video, uèinilo mi se da sam spazio i ledena ostrva juga, plava, opako hladna. "Presekao je svoje bezbednosno uže, ono koje je Gandalf veæ bio prekinuo. Time je postigao da ljudi koji kasnije naðu njegov leš shvate da je bilo ubistvo. Shvataš?"
<BR>&nbsp;&nbsp;&nbsp;&nbsp;&nbsp;Bilo mi je jasno; neko vreme ništa više nisam govorio.
<BR>&nbsp;&nbsp;&nbsp;&nbsp;&nbsp;"Znaèi tako", progunða Melito, upuæujuæi svoje reèi Foili, "te divne dolinske njive otišle su Holvardovom ocu, pa je on uspeo ovom prièom da ti kaže da, iako ne poseduje nikakvo imanje, ima dobre izglede da nešto nasledi. Kazao ti je takoðe, jasna stvar, i to da potièe iz ubilaèke porodice."
<BR>&nbsp;&nbsp;&nbsp;&nbsp;&nbsp;"Melito me smatra mnogo promuæurnijim nego što jesam", potmulo æe plavokosi èovek. "Takve misli ja nisam imao. Ono što je sada važno nije zemlja, ni koža, ni zlato, nego ko æe najbolju prièu ispripovedati. A ja, koji mnoge prièe znam, evo isprièah najbolju od njih. Istina je ovo što on kaže - da bih mogao dobiti udeo u imovini moje porodice kad moj otac umre. Ali dobiæe i moje udate sestre pojedine delove, za miraze, pa æe samo ono što preostane biti razdeljeno izmeðu moga brata i mene. Sve to skupa nema nikakvog znaèaja, jer ja ne bih poveo Foilu na jug, gde je život tako težak. Od kada sam koplje poneo, mnoga bolja mesta sam video."
<BR>&nbsp;&nbsp;&nbsp;&nbsp;&nbsp;Foila reèe: "Mislim da je tvoj stric Gandalf sigurno voleo tu Nenok veoma mnogo."
<BR>&nbsp;&nbsp;&nbsp;&nbsp;&nbsp;Holvard klimnu glavom. "Rekao je on i to dok je ležao vezan. Ali svi muškarci juga vole svoje žene. Radi njih se suoèavaju sa morem zimi, sa olujama i ledenim maglama. Kaže se da kad muškarac gura svoj èamac preko šljunka prema moru, zvuk koji nastaje struganjem dna o kamen govori: moja žena, moja deca, moja žena, moja deca." Zapitah Melita da li želi odmah da poène svoju prièu; ali on odmahnu glavom i reèe da smo svi puni Holvardove prièe i da æe, zato, saèekati i prièati sutra. Onda su svi postavljali Holvardu pitanja o životu na jugu i uporeðivali saznanja tako dobijena sa naèinom života svojih naroda. Æutao je samo Ascijanac. Ja sam se setio ploveæih ostrva na jezeru Diuturni, pa sam prièao Holvardu i ostalima o njima, ali bitku kod Boldandersovog zamka nisam opisao. Nastavili smo prièe ovako sve dok nije došlo vreme za veèernji obrok.
</P></TD></TR></TABLE>
<P class="next">
<A HREF=p8.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
