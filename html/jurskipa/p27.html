<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>KONTROLA
<P>&nbsp;&nbsp;&nbsp;&nbsp;&nbsp;Grant je gledao sve te kompjuterske monitore u zatamnjenoj sobi s osećanjem iritiranosti. On nije voleo kompjutere. Znao je da je zbog toga staromodan, zastareo kao istraživač, ali nije ga bilo briga. Neki od klinaca koji su radili s njim imali su pravu žicu za kompjutere, intuiciju. Grant to nikada nije osećao. Smatrao je kompjutere tuđinskim, mistifikujućim mašinama. Čak i suštinska razlika između operativnog sistema i aplikacije zbunjivala ga je i obeshrabrivala, činila bukvalno izgubljenim u stranoj geografiji koju nije mogao da pojmi. Međutim, primetio je da se Ęenaro oseća savršeno spokojno, a činilo se da je Malkolm u svom elementu; odavao je male zvukove njuškanja, kao pas tragač kada nanjuši plen.
<BR>&nbsp;&nbsp;&nbsp;&nbsp;&nbsp;"Želite li da saznate nešto o komtrolnim mehanizmima?" upita Džon Arnold, okrećući se na svojoj stolici u kontrolnoj sobi. Vodeći inženjer bio je mršav, napet četrdesetpetogodišnjak, koji nije gasio cigaretu. Žmirkao je na ostale u prostoriji. "Imam neverovatne kontrolne mehanizme", reče Arnold i zapali još jednu cigaretu.
<BR>&nbsp;&nbsp;&nbsp;&nbsp;&nbsp;"Na primer?" upita Ęenaro.
<BR>&nbsp;&nbsp;&nbsp;&nbsp;&nbsp;"Na primer, praćenje životinja." Arnold je pritisnuo dugme i uspravna staklena mapa osvetlila se obrascem reckastih plavih linija. "Ovo je naš Ti-reks junior. Maleni reks. Svuda gde se kretao u poslednjih dvadeset četiri sata." Arnold je ponovo pritisnuo dugme. "Ranijih dvadestet četiri." I opet. "Ranijih dvadset četiri."
<BR>&nbsp;&nbsp;&nbsp;&nbsp;&nbsp;Linije na mapi postale su gusto isprepletane, dečja žvrljotina. Ali žvrljotina je bila lokalizovana u jednom jedinom području, blizu jugoistočne strane lagune.
<BR>&nbsp;&nbsp;&nbsp;&nbsp;&nbsp;"Vremenom steknete osećaj njegovog domaćeg područja", reče Arnold. "Mlad je i drži se vode. A sklanja se od velikog odraslog reksa. Stavite velikog reksa i malog reksa i videćete da se njihovi putevi nikada ne ukrštaju."
<BR>&nbsp;&nbsp;&nbsp;&nbsp;&nbsp;"Gde je sad veliki reks?" upita Ęenaro.
<BR>&nbsp;&nbsp;&nbsp;&nbsp;&nbsp;Arnold pritisnu još jedno dugme. Mapa se raščistila i jedna jedina blještava tačka sa kodnim brojem pojavila se u polju severozapadno od lagune. "Tamo je."
<BR>&nbsp;&nbsp;&nbsp;&nbsp;&nbsp;"A mali reks?"
<BR>&nbsp;&nbsp;&nbsp;&nbsp;&nbsp;"Do đavola, pokazaću vam svaku životinju u parku", reče Arnold. Mapa je počela da se osvetljava kao božićna jelka, desetine svetlosnih tačaka, svaka označena kodnim brojem. " U ovom trenutku, to je dve stotine trideset osam životinja."
<BR>&nbsp;&nbsp;&nbsp;&nbsp;&nbsp;"Koliko je tačno?"
<BR>&nbsp;&nbsp;&nbsp;&nbsp;&nbsp;"U pet stopa", Arnold je ispustio dim cigarete. "Da ovako kažemo: izvezite se i naći ćete životinje baš tamo, upravo na mestima na kojima su prikazani na mapi."
<BR>&nbsp;&nbsp;&nbsp;&nbsp;&nbsp;"Koliko se često ovo obnavlja?"
<BR>&nbsp;&nbsp;&nbsp;&nbsp;&nbsp;"Svakih trideset sekundi."
<BR>&nbsp;&nbsp;&nbsp;&nbsp;&nbsp;"Prilično impresivno", reče Ęenaro. "Kako se to postiže?"
<BR>&nbsp;&nbsp;&nbsp;&nbsp;&nbsp;"Imamo senzore kretanje širom parka", reče Arnold. "Većinom su kablovima povezani, a neki su radio-telemetrijski. Naravno, senzori kretanja obično ne mogu da vam kažu koja je vrsta u pitanju, ali dobijamo prepoznavanje likova direktno s videa. Čak i kad mi ne gledamo video monitore, kompjuteri to čine. I proveravaju gde su svi."
<BR>&nbsp;&nbsp;&nbsp;&nbsp;&nbsp;"Zar kompjuter nikad ne pogreši?"
<BR>&nbsp;&nbsp;&nbsp;&nbsp;&nbsp;"Samo kod beba. Ponekad ih pobrka, zato što su tako mali prikazi. Ali to nas ne pogađa. Bebe gotovo uvek ostaju u blizini krda odraslih. Takođe imate proveru po kategorijama."
<BR>&nbsp;&nbsp;&nbsp;&nbsp;&nbsp;"Šta je to?"
<BR>&nbsp;&nbsp;&nbsp;&nbsp;&nbsp;"Svakih petnaest minuta kompjuter proverava životinje po svim kategorijama", reče Arnold. "Ovako."
<BR>
<BR>&nbsp;&nbsp;&nbsp;&nbsp;&nbsp;Ukupno životinja 238
<BR>&nbsp;&nbsp;&nbsp;&nbsp;&nbsp;vrsta očekivano nađeno ver.
<BR>&nbsp;&nbsp;&nbsp;&nbsp;&nbsp;Tiranosaurusi 2 2 4.1
<BR>&nbsp;&nbsp;&nbsp;&nbsp;&nbsp;Majasaurusi 21 21 3.3
<BR>&nbsp;&nbsp;&nbsp;&nbsp;&nbsp;Stegosaurusi 4 4 3.9
<BR>&nbsp;&nbsp;&nbsp;&nbsp;&nbsp;Triceratopsi 8 8 3.1
<BR>&nbsp;&nbsp;&nbsp;&nbsp;&nbsp;Prokompsognatidi 49 49 3.9
<BR>&nbsp;&nbsp;&nbsp;&nbsp;&nbsp;Otnielije 16 16 3.1
<BR>&nbsp;&nbsp;&nbsp;&nbsp;&nbsp;Velociraptori 8 8 3.0
<BR>&nbsp;&nbsp;&nbsp;&nbsp;&nbsp;Apatosaurusi 17 17 3.1
<BR>&nbsp;&nbsp;&nbsp;&nbsp;&nbsp;Hadrosaurusi 11 11 3.1
<BR>&nbsp;&nbsp;&nbsp;&nbsp;&nbsp;Dilofosaurusi 7 7 4.3
<BR>&nbsp;&nbsp;&nbsp;&nbsp;&nbsp;Pterosaurusi 6 6 4.3
<BR>&nbsp;&nbsp;&nbsp;&nbsp;&nbsp;Hipsilofonditi 33 33 2.9
<BR>&nbsp;&nbsp;&nbsp;&nbsp;&nbsp;Euplocefalidi 16 16 4.0
<BR>&nbsp;&nbsp;&nbsp;&nbsp;&nbsp;Stirakosaurusi 18 18 3.9
<BR>&nbsp;&nbsp;&nbsp;&nbsp;&nbsp;Mikroceratopsi 22 22 4.1
<BR>&nbsp;&nbsp;&nbsp;&nbsp;&nbsp;Ukupno 238 238
<BR>
<BR>&nbsp;&nbsp;&nbsp;&nbsp;&nbsp;"Ovde vidite", reče Arnold, "potpuno nezavisnu proceduru brojanja. Ona nije zasnovana na podacima o praćenju životinja. To je svet pogled. Cela ideja je da kompjuter ne može da pogreši, zato što upoređuje dva različita načina prikupljanja podataka. Ako bi neka životinja nedostajala, znali bi smo to za manje od pet minuta."
<BR>&nbsp;&nbsp;&nbsp;&nbsp;&nbsp;"Shvatam", reče Malkolm. "A da li je to ikada zaista bilo testirano."
<BR>&nbsp;&nbsp;&nbsp;&nbsp;&nbsp;"Pa, na neki način", reče Arnold. "Nekoliko životinja je stradalo. Otnielian se zapetljao u granje drveta i zadavio. Jedan od stegosa je umro od te crevne bolesti koja ih stalno muči. Jedan hipsilofodont je pao i slomio vrat. U svakom od tih slučajeva, kad je životinja prestara da se kreće, brojevi su prestali da se obračunavaju, i kompjuter je dao signal za uzbunu."
<BR>&nbsp;&nbsp;&nbsp;&nbsp;&nbsp;"Za manje od pet minuta?"
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;Grant reče: "Šta je ona desna kolona?"
<BR>&nbsp;&nbsp;&nbsp;&nbsp;&nbsp;"Otpusna verzija životinja. Poslednje su verzije 4.1 i 4.3. Razmišljamo da pređemo na verziju 4.4."
<BR>&nbsp;&nbsp;&nbsp;&nbsp;&nbsp;"Brojevi verzija? Mislite kao softver? Nove verzije?"
<BR>&nbsp;&nbsp;&nbsp;&nbsp;&nbsp;"Pa, da", reče Arnold. "Na neki način to i jeste kao softver. Kad otkrijemo defekte u DNK, laboratorija doktora Vua mora da napravi novu verziju."
<BR>&nbsp;&nbsp;&nbsp;&nbsp;&nbsp;Ideja da se živa stvorenja numerišu kao softver, da su podložna apdejtovanju i revizijama, uznemiravala je Granta. Nije mogao tačno da kaže zašto - pomisao je bila tako nova - ali nagonski je osećao nelagodnost. Oni su bili, ipak, živa bića...
<BR>&nbsp;&nbsp;&nbsp;&nbsp;&nbsp;Arnold mora da je primetio njegov izraz lica, jer je rekao: "Vidite, doktore Grant, nema svrhe sanjariti nad ovim stvorenjima. Važno je da se svi prisete da su ove životinje stvorene. Stvorene od strane žoveka. Ponekad ima bagova. I tako, kad mi otkrijemo bagove, laboratorija doktora Vua mora da napravi novu verziju. A mi moramo da pratimo koju verziju imamo tamo."
<BR>&nbsp;&nbsp;&nbsp;&nbsp;&nbsp;"Da, da, naravno da morate", nestrpljivo reče Malkolm. "Ali da se vratimo pitanju brojanja - shvatio sam da se celokupno brojanje zasniva na senzorima pokreta?"
<BR>&nbsp;&nbsp;&nbsp;&nbsp;&nbsp;"Da."
<BR>&nbsp;&nbsp;&nbsp;&nbsp;&nbsp;"I da su ovi senzori svuda po parku?"
<BR>&nbsp;&nbsp;&nbsp;&nbsp;&nbsp;"Oni pokrivaju devedeset dva procenta površine zemljišta, reče Arnold. "Postoji samo nekoliko mesta na kojima ne možemo da ih koristimo. Na primer, ne možemo da ih koristimo na reci u džungli, zbog kretanja vode i što ispravanje sa vodene površine zajebe senzore. Ali imamo ih gotovo na svakom drugom mestu. A ako kompjuter isprati životinju u zonu bez senzora, on će to zapamtiti i čekati da životinja opet iziđe. A ako ona to ne učini, on nas upozorava."
<BR>&nbsp;&nbsp;&nbsp;&nbsp;&nbsp;"Hajde, sad", reče Malkolm. "Pokazujete da ima četrdeset devet prokompsognatida. Pretpostavimo da ja posumnjam da neki od njih nije od te vrste. Kako ćete me uveriti da grešim?"
<BR>&nbsp;&nbsp;&nbsp;&nbsp;&nbsp;"Na dva načina", reče Arnold. "Prvo i prvo, mogu da pratim individualno kretanje u odnosu na druge pretpostavljene kompiće. Kompići su društvena stvorenja i kreću se u grupama. U parku imamo dve grupe kompića. Tako da jedinke moraju biti ili u grupi A ili u grupi B.
<BR>&nbsp;&nbsp;&nbsp;&nbsp;&nbsp;"Da, ali..."
<BR>&nbsp;&nbsp;&nbsp;&nbsp;&nbsp;"Drugi način je direktno vizuelni", reče on. Pritiskao je dugmiće i jedan od monitora poče da na brzinu preleće kroz likove kompića, od broja 1 do broja 49.
<BR>&nbsp;&nbsp;&nbsp;&nbsp;&nbsp;"Ove slike su..."
<BR>&nbsp;&nbsp;&nbsp;&nbsp;&nbsp;"Trenutni ID likovi. Iz poslednjih pet minuta."
<BR>&nbsp;&nbsp;&nbsp;&nbsp;&nbsp;"Tako da možete da vidite sve životinje, ako želite?"
<BR>&nbsp;&nbsp;&nbsp;&nbsp;&nbsp;"Da. Mogu da vizuelno pregledam sve životinje, kad god želim."
<BR>&nbsp;&nbsp;&nbsp;&nbsp;&nbsp;"Šta je s fizičkim zadržavanjem?" upita Ęenaro. "Mogu li izići iz svojih zabrana?"
<BR>&nbsp;&nbsp;&nbsp;&nbsp;&nbsp;"Nikako", reče Arnold. "Ovo su skupe životinje, gospodine Ęenaro. Mi ih jako dobro pazimo. Imamo višestruke prepreke. Prvo, šančevi." Pritisnuo je dugme i ploča se osvetli mrežom narandžastih traka. "Ovi šančevi nigde nisu plići od dvanaest stpa i ispunjeni su vodom. Za veće životinje šančevi mogu biti duboki trideset stopa. Zatim, elektrificirane ograde." svetlocrvene linije svetlele su na tabli. "Imamo pedeset milja dvanaest stopa visoke ograde, uključujući dvadeset dve milje oko oboda ostrva. Celokupna ograda parka nosi deset hiljada volti. Životinje brzo nauče da im ne prilaze."
<BR>&nbsp;&nbsp;&nbsp;&nbsp;&nbsp;"Ali ako neka ipak uspe da pobegne?" upita Ęenaro.
<BR>&nbsp;&nbsp;&nbsp;&nbsp;&nbsp;Arnold je frknuo i ugasio cigaretu.
<BR>&nbsp;&nbsp;&nbsp;&nbsp;&nbsp;"Samo hipotetično", reče Ęenaro. "Pretpostavimo da se to dogodilo?"
<BR>&nbsp;&nbsp;&nbsp;&nbsp;&nbsp;Maldun je pročistio grlo. "Izišli bi i vratili životinju", reče on. "Možemo to na mnogo načina - tejzerske puške, elektrificirane mreže, uspavljivači. Ništa nije smrtonosno, zato što su ovo, kako gospodin Arnold kaže, skupe životinje."
<BR>&nbsp;&nbsp;&nbsp;&nbsp;&nbsp;Ęenaro klimnu. "A ako neka ode s ostrva?"
<BR>&nbsp;&nbsp;&nbsp;&nbsp;&nbsp;"Umreće za manje od dvadeset četiri časa", reče Arnold. "Ovo su životinje stvorene genetičkim inženjeringom. One ne mogu da opstanu u stvarnom svetu."
<BR>&nbsp;&nbsp;&nbsp;&nbsp;&nbsp;"A šta je sa samim kontrolnim sistemom?" upita Ęenaro. "Može li neko da petlja s njim?"
<BR>&nbsp;&nbsp;&nbsp;&nbsp;&nbsp;Arnold je odmahivao glavom. "Sistem je očajan. Kompjuter je nezavisan u svakom pogledu. Nezavisno napajanje i nezavisno napajanje bekapa. Sistem nema dodir sa spoljašnjim svetom, tako da je nemoguće izdaleka uticati na njega putem modema. kompjuterski sistem je siguran."
<BR>&nbsp;&nbsp;&nbsp;&nbsp;&nbsp;Nastala je stanka. Arnold je pušio cigaretu. "Ęavolski sistem", reče on. "Ęavolski prokleti sistem."
<BR>&nbsp;&nbsp;&nbsp;&nbsp;&nbsp;"Onda pretpostavljam", reče Malkolm, "da vaš sistem radi tako dobro, da nemate nikakvih problema."
<BR>&nbsp;&nbsp;&nbsp;&nbsp;&nbsp;"Ovde imamo beskrajan niz problema", reče Arnold, podižući obrvu. "Ali ništa zbog čega bi trebalo da brinete. Shvatio samn da se brinete da će životinje da odbegnu i da će stići na kopno i napraviti ršum. Mi zbog toga uopšte ne brinemo. Ove životinje smatramo krhkim i istančanim. Vratili smo ih posle šezdeset pet miliona godina u svet koji se jako razlikuje od onoga koji su ostavili, onoga na koji su se prilagodili. Imamo đavolskih problema dok ih pazimo.
<BR>&nbsp;&nbsp;&nbsp;&nbsp;&nbsp;Morate da shvatite", nastavi Arnold, "Da čovek drži sisare i gmizavce u zoološkim vrtovima već stotinama godina. Tako da znamo puno o tome kako se brine o slonovima ili krokama. Ali niko pre nije pokušao da se brine o dinosaurusu. Oni su nove životinje. I mi naprosto to ne znamo. Najviše se brinemo zbog bolesti."
<BR>&nbsp;&nbsp;&nbsp;&nbsp;&nbsp;"Bolesti?" upita Ęenaro, iznenada zbunjen. "Mogu li se nekako posetioci zaraziti?"
<BR>&nbsp;&nbsp;&nbsp;&nbsp;&nbsp;Arnold ponovo frknu. "Jeste li ikad zaradili kijavicu od aligatora iz zoološkog vrta, gospodine Ęenaro? Zoološki vrtovi ne brinu zbog toga. A ni mi. Ono zbog čega istinski brinemo je da životinje ne uginu zbog sopstvenih bolesti, ili da ne prenesu bolest drugim životinjama. Ali, mi imamo programe da i to pratimo. Hoćete li da vidite zdravstveni karton velikog reksa? Vakcinacioni karton? POdatke o zubima? To je zaista nešto - da samo vidite kako veterinari četkaju te velike očnjake da mu zubi ne bi trulili..."
<BR>&nbsp;&nbsp;&nbsp;&nbsp;&nbsp;"Ne sad", reče Ęenaro. "Šta je sa mehaničkim sistemima?"
<BR>&nbsp;&nbsp;&nbsp;&nbsp;&nbsp;"Mislite, vožnjama?" upita Arnold.
<BR>&nbsp;&nbsp;&nbsp;&nbsp;&nbsp;"Grant oštro podiže pogled:"Vožnje?"
<BR>&nbsp;&nbsp;&nbsp;&nbsp;&nbsp;"Nijedna vožnja još ne funkcioniše", govorio je Arnold. "Imamo Vožnju rekom, gde brodovi prate podvodne puteve i imamo Vožnju do ptičje kolibe, međutim ništa od toga još ne radi. Park će biti otvoren osnovnim obilaskom dinosaurusa - onim na koji ćete poći za nekoliko minuta. Ostale vožnje počeće nekih šest do dvanaest meseci kasnije."
<BR>&nbsp;&nbsp;&nbsp;&nbsp;&nbsp;"Sačekajte malo", reče Grant. "Imaćete vočnje? Kao u zabavnom parku?"
<BR>&nbsp;&nbsp;&nbsp;&nbsp;&nbsp;Arnold reče: "Ovo je zoološki park. Imamo obilaske različitih područja i zovemo ih vožnje. To je sve."
<BR>&nbsp;&nbsp;&nbsp;&nbsp;&nbsp;Grant se namršti. Ponovo je osetio nelagodnost. Nije mu se sviđalo da se dinosaurusi koriste za zabavni park.
<BR>&nbsp;&nbsp;&nbsp;&nbsp;&nbsp;Malkolm je nastavio da postavlja pitanja. "Možete da vodite ceo park iz ove kontrolne sobe?"
<BR>&nbsp;&nbsp;&nbsp;&nbsp;&nbsp;"Da", reče Arnold. "Mogu ga voditi jednom rukom, kad bih morao. Imamo toliko ugrađene automatike. Kompjuter sam može da prati životinje, hrani ih i puni im valove vodom četrdeset osam sati bez nadzora."
<BR>&nbsp;&nbsp;&nbsp;&nbsp;&nbsp;"Ovo je sistem koji je gospodin Nedri projektovao?" upita Arnold. Denis Nedri je sedeo za terminalom u udaljenom uglu sobe, jeo čokoladni štapić i kucao.
<BR>&nbsp;&nbsp;&nbsp;&nbsp;&nbsp;"Da, tako je", reče Nedri; nije dizao pogled s tastature.
<BR>&nbsp;&nbsp;&nbsp;&nbsp;&nbsp;"To je đavolski sistem", ponosno reče Arnold.
<BR>&nbsp;&nbsp;&nbsp;&nbsp;&nbsp;"Tako je", odsutno reče Nedri. "Samo još da se jedan ili dva mala baga otklone."
<BR>&nbsp;&nbsp;&nbsp;&nbsp;&nbsp;"A sad", reče Arnold, "vidim da obilazak počinje, pa ako nemate drugih pitanja..."
<BR>&nbsp;&nbsp;&nbsp;&nbsp;&nbsp;"U stvari, samo još jedno", reče Malkolm. "Jedno istraživačko pitanje. Pokazali ste nam da močete da pratite prokompsognatide i da možete da ih svakog posebno prikažete. Možete li da ih proučite kao grupu? Izmerite ih, ili tako nešto? Ako bih hteo da znam visinu ili težinu, ili..."
<BR>&nbsp;&nbsp;&nbsp;&nbsp;&nbsp;Arnold je pritiskao dugmad. Još jedan ekran se pojavio.
<BR>
<BR>&nbsp;&nbsp;&nbsp;&nbsp;&nbsp;"Možemo sve to, i to jako brzo", reče Arnold. "Kompjuter uzima podatke merenja tokom čitanja video ekrana, tako da je smesta moguće prevođenje. Vidite da ovde imamo normalnu Gausovu raspodelu populacije životinja. Pokazuje se da se većina životinja grupiše oko srednje središnje vrednosti, a da je malo njih manje ili veće od proseka, na repovima krive."
<BR>&nbsp;&nbsp;&nbsp;&nbsp;&nbsp;"Takva vrsta krive može da se očekuje", reče Malkolm.
<BR>&nbsp;&nbsp;&nbsp;&nbsp;&nbsp;"Da. Bilo koja zdrava biološka populacija pokazuje ovu vrstu raspodele. A, sad", reče Arnold, paleći još jednu cigaretu, "ima li još neko pitanje?"
<BR>&nbsp;&nbsp;&nbsp;&nbsp;&nbsp;"Ne", reče Malkolm. "Saznao sam sve što sam želeo da znam."
<BR>&nbsp;&nbsp;&nbsp;&nbsp;&nbsp;Dok su izlazili, Ęenaro reče: "Meni izgleda kao prilično dobar sistem. Ne shvatam kako bi neka životinja mogla da pobegne s ovog ostrva."
<BR>&nbsp;&nbsp;&nbsp;&nbsp;&nbsp;"Kako ne shvatate?" upita Malkolm. "Mislio sam da je to savršeno očigledno."
<BR>&nbsp;&nbsp;&nbsp;&nbsp;&nbsp;"Čekajte malo", reče Ęenaro. "Mislite da su životinje pobegle?"
<BR>&nbsp;&nbsp;&nbsp;&nbsp;&nbsp;"Ja znam da jesu."
<BR>&nbsp;&nbsp;&nbsp;&nbsp;&nbsp;Ęenaro reče: "Ali kako? Videli ste i sami. Oni mogu da izbroje sve životinje. Mogu da vide sve životinje. Mogu da znaju gde su sve životinje u svako vreme. Kako bi neka mogla da pobegne?"
<BR>&nbsp;&nbsp;&nbsp;&nbsp;&nbsp;Malkolm se nasmešio. "To je prilično očigledno", reče on. "To je samo pitanje vaših pretpostavki."
<BR>&nbsp;&nbsp;&nbsp;&nbsp;&nbsp;"Vaših pretpostavki", ponovi Ęenaro, namršten.
<BR>&nbsp;&nbsp;&nbsp;&nbsp;&nbsp;"Da", reče Malkolm. "Vidite. Osnovno što se dogodilo u Jurskom parku jeste to da su naučnici i tehničari pokušali da stvore novi, potpuni biološki svet. A naučnici u kontrolnoj sobi očekuju da vide prirodni svet. Kao na grafikonu koji su nam upravo pokazali. Čak i ako trenutna pomisao otkriva da je lepa, normalna raspodela je užasno zabrinjavajuća na ovom ostrvu."
<BR>&nbsp;&nbsp;&nbsp;&nbsp;&nbsp;"Je li?"
<BR>&nbsp;&nbsp;&nbsp;&nbsp;&nbsp;"Da. Na osnovu onoga što nam je doktor Vu ranije rekao, ne bi trebalo da se dobije takva raspodela."
<BR>&nbsp;&nbsp;&nbsp;&nbsp;&nbsp;"A zašto ne?" reče Ęenaro.
<BR>&nbsp;&nbsp;&nbsp;&nbsp;&nbsp;"Zato što je to grafikon normalne biološke populacije. Što Jurski park uopšte nije. Jurski park nije stvarni svet. On je stvoren s namerom da bude kontrolisan svet koji samo podražava svet prirode. U tom smislu, on je stvarni park, prilično nalik na japanski formalni vrt. Priroda podešena da bude prirodnija od stvarnosti, da tako kažem."
<BR>&nbsp;&nbsp;&nbsp;&nbsp;&nbsp;"Plašim se da ste me izgubili", reče Ęenaro; delovao je smeteno.
<BR>&nbsp;&nbsp;&nbsp;&nbsp;&nbsp;"Siguran sam da će obilazak sve razjasniti", reče Malkolm.
</P></TD></TR></TABLE>
<P class="next">
<A HREF=p28.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
