<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>DOBRODOŠLICA
<P>&nbsp;&nbsp;&nbsp;&nbsp;&nbsp;"Bože moj", blago reče Eli; svi su buljili u životinju iznad drveća. "Bože moj."
<BR>&nbsp;&nbsp;&nbsp;&nbsp;&nbsp;Njegova prva pomisao bila je da je dinosaurus neobično divan. Knjige su ih prikazivale kao preglomazna, trontava stvorenja, ali pokreti ove dugovrate životinje bili su skladni, gotovo dostojanstveni. I bili su brzi - nije bilo ničeg mlitavog ili tromog u njihovom ponašanju. Sauropod ih je napeto posmatrao i duboko zatrubio, prilično nalik na slona. Trenutak kasnije, druga glava uzdigla se iznad lisnatog pokrivača, a onda i treća, i četvrta.
<BR>&nbsp;&nbsp;&nbsp;&nbsp;&nbsp;"Bože moj", ponovo reče Eli.
<BR>&nbsp;&nbsp;&nbsp;&nbsp;&nbsp;Ęenaro je ostao bez reči. Sve vreme je znao šta ga čeka - godinama je znao - ali nekako nikada nije verovao da će se to dogoditi. A sada, zanemeo je od šoka. Strašna moć nove genetičke tehnologije, koju je ranije smatrao samo mnoštvom reči u prenapregnutoj trgovačkoj ponudi - postala mu je odjednom jasna. Ove životinje bile su tako velike! Bile su ogromne! Velike kao kuća! I toliko ih je bilo! Pravi prokleti dinosaurusi! Stvarni koliko biste mogli da poželite.
<BR>&nbsp;&nbsp;&nbsp;&nbsp;&nbsp;Ęenaro pomisli: Zaradićemo bogatstvo na ovom mestu. Bogatstvo.
<BR>&nbsp;&nbsp;&nbsp;&nbsp;&nbsp;Molio se bogu da je ostrvo bezbedno.
<BR>&nbsp;&nbsp;&nbsp;&nbsp;&nbsp;Grant je stajao na putu na brdskoj padini, sa maglom na licu, i gledao sive vratove kako se izdižu iznad palmi. Osetio je vrtoglavicu, kao da se zemljište prestrmo spuštalo. Teško je dolazio do daha. Zato što je gledao nešto što nikada nije očekivao da će videti. Pa ipak je gledao.
<BR>&nbsp;&nbsp;&nbsp;&nbsp;&nbsp;Životinje u magli bili su savršeni apatosaurusi, sauropodi srednje veličine. Njegov zabezeknut um pravio je akademske asocijacije: severnoamerički biljožderi, period kasne jure. Popularno zvani 'brontosaurusi'. Otkrio ih je E.D. Kuop u Montani 1676. Primerci koji su bili dovedeni u vezu sa Morisonovim formacijskim slojevima u Koloradu, Juti i Oklahomi. Pre kratkog vremena, Berman i Mekintoš su ga na osnovu oblika lobanje ponovo klasifikovali koa diplodokusa. Tradicionalno, smatralo se da Brontosaurus veći deo vremena provodi u plitkoj vodi, što bi mu pomoglo da nosi svoj veliki trup. Iako ova životinja očigledno nije bila u vodi, kretala se prebrzo, glava i vrat su se aktivno njihale iznad palmi - iznenađujuće aktivno.
<BR>&nbsp;&nbsp;&nbsp;&nbsp;&nbsp;Grant je počeo da se smeje.
<BR>&nbsp;&nbsp;&nbsp;&nbsp;&nbsp;"Šta je?" zabrinuto upita Hamong. "Nešto nije u redu?"
<BR>&nbsp;&nbsp;&nbsp;&nbsp;&nbsp;Grant samo odmahnu glavom i nastavi da se smeje. Nije mogao da im kaže da je smešno bilo to što je video životinje samo par sekundi, a već je počeo da prihvata - i da koristi zapažanja da odgovori na davno postavljena pitanja iz svog polja.
<BR>&nbsp;&nbsp;&nbsp;&nbsp;&nbsp;Još se smejao kada je ugledao peti i šesti vrat kako se dižu iznad palmi. Sauropodi su gledali dolazak ljudi. Podsetili su Granta na prerasle žirafe - imali su isti prijatan, čak tupav pogled.
<BR>&nbsp;&nbsp;&nbsp;&nbsp;&nbsp;"Prihvatam da nisu animatronične", reče Malkolm. "Vrlo su životne."
<BR>&nbsp;&nbsp;&nbsp;&nbsp;&nbsp;"Da, naravno da jesu", reče Hamond. "Da, i trebalo bi da budu, zar ne?"
<BR>&nbsp;&nbsp;&nbsp;&nbsp;&nbsp;Izdaleka, čuli su ponovo trubljenje. Ponovo ga je jedna životinja izvela, a ostale su se pridružile.
<BR>&nbsp;&nbsp;&nbsp;&nbsp;&nbsp;"To je njihov zov", reče Ed Redžis. "Žele nam dobrodošlicu na ostrvo."
<BR>&nbsp;&nbsp;&nbsp;&nbsp;&nbsp;Grant je stajao i za trenutak slušao, ushićen.
<BR>&nbsp;&nbsp;&nbsp;&nbsp;&nbsp;"Verovatno biste želeli da znate šta je sledeće", govorio je Hamond dok je nastavljao da se spušta stazom. "Predvideli smo za vas kompletan obilazak objekata, a kasnije popodne odlazak da se vide životinje u parku. Ja ću vam se pridružiti za večerom, i odgovoriću vam na bilo koje preostalo pitanje koje tada budete imali. Sad, ako biste pošli sa gospodinom Redžisom..."
<BR>&nbsp;&nbsp;&nbsp;&nbsp;&nbsp;Grupa je pratila Redžisa ka najbližim zgradama. Iznad staze, grub, rukom ispisan znak, govorio je: 'Dobro došli u Jurski park'.
</P></TD></TR></TABLE>
<P class="next">
<A HREF=p21.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
