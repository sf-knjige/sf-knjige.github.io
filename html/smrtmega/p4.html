<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>3. KAZALJKA TERMOMETRA NA KOMANDNOJ TABLI
<P>&nbsp;&nbsp;&nbsp;&nbsp;&nbsp;Kazaljka termometra na komandnoj tabli tanderberda gotovo da je prešla crveni znak koji je pokazivao temperaturu ključanja. Motor se suviše grejao jer je više od pola časa mašina bila prisiljena da održava suviše male brzine.
<BR>&nbsp;&nbsp;&nbsp;&nbsp;&nbsp;Džon Do je iznerviran gledao instrument. Toga dana doživeo je mnoge neprijatnosti, a stajanje u koloni, u zagušenom saobraćaju na autoputu sa osam traka, nerviralo ga je više nego obično. Napokon je ugledao izlaznu rampu koja je vodila na Vestportski lokalni put, gde se nalazila njegova kuća. U isto vreme je na ekranu komandne table sistema elektronskog vođenja počela da svetluca jedna zelena strelica nadesno. Džon se prebacio na traku za slučaj opasnosti i posle nekoliko minuta uspeo je da napusti Konektikat Ternpajk.
<BR>&nbsp;&nbsp;&nbsp;&nbsp;&nbsp;Kada se našao na sporednom putu napokon je mogao da poveća brzinu. Jurio je između zelenih i dobro održavanih polja, punih porodičnih kuća. Put je bio uzan i pun krivina. Razbesneo se kad je ugledao nedaleko ispred sebe mali blatnjavl kamion koji se polako kretao u istom pravcu. Stigao ga je pred samom krivinom. Na komandnoj tabli automatski signalizacioni sistem je više puta osvetljavao zeleni natpis PASS - PASS - PASS... (što je značilo da iz suprotnog smera iza krivine ne nailazi nijedno vozilo). Džon je ubrzao i obišao ga pre prvog dela puta koji je nailazio.
<BR>&nbsp;&nbsp;&nbsp;&nbsp;&nbsp;Posle nekoliko minuta začuo je poznatu škripu točkova koji su razbacivali šljunak na puteljku njegove kuće. Pritisnuo je jedno dugme koje je pokrenulo bučno zvono da bi se najavio ukućanima, izvukao je ključ iz kontakta i izašao iz kola.
<BR>&nbsp;&nbsp;&nbsp;&nbsp;&nbsp;Njegova žena Pegi je već bila na vratima i dočekala ga je mahanjem ruke, umilno cvrkućući:
<BR>&nbsp;&nbsp;&nbsp;&nbsp;&nbsp;"Ju-hu! Dobrodošao dragi! Jesi Ii imao uspešan dan?"
<BR>&nbsp;&nbsp;&nbsp;&nbsp;&nbsp;Što je mogao gorče, Džon je rekao:
<BR>&nbsp;&nbsp;&nbsp;&nbsp;&nbsp;"Ćao, draga. Bio je to pakleni dan. Pravi pakao. Znaš li najnoviju vest? Bio sam kod lekara i, pogađaš, pronašao je da imam rak."
<BR>&nbsp;&nbsp;&nbsp;&nbsp;&nbsp;Pegino lice se smračilo.
<BR>&nbsp;&nbsp;&nbsp;&nbsp;&nbsp;"Oh, baš je to nezgodno! Upravo sada kada smo odlučili da idemo na odmor u Honolulu. A tebi je toliko bilo stalo do tih deset dana, da ih bezbrižno provedeš samo igrajući golf. Onda nećemo moći da krenemo sledeće nedelje! Ili bi mogao da počneš sa lečenjem sledećeg meseca? Šta je rekao lekar?"
<BR>&nbsp;&nbsp;&nbsp;&nbsp;&nbsp;Džon ude u kuću i zavali se u fotelju. Rukama je ženi pokazivao koliki koktel da mu pripremi. Odgovorio je:
<BR>&nbsp;&nbsp;&nbsp;&nbsp;&nbsp;"Tu se, draga, ništa ne može učiniti. Reč je o vrlo ozbiljnom slučaju, koji bi me, da nije pronađen Kaodinov serum, za nekoliko meseci odveo u grob. Moram odmah da počnem sa lečenjem. To znači da ćemo ići na odmor za dva meseca, kada lečenje bude završeno."
<BR>&nbsp;&nbsp;&nbsp;&nbsp;&nbsp;Za to vreme Pegi je u jednu visoku čašu sipala pun pedalj zdrobljenog leda, šećer, sok od limuna i džin. Ne prestajući da meša piće, pružila ga je Džonu. Džon ga je uz uzdah prihvatio, zahvalivši se kroz zube.
<BR>&nbsp;&nbsp;&nbsp;&nbsp;&nbsp;"Ufff. Pa dobro, slušaj draga, telefoniraj Barnsu i vidi da li bismo mogli da se nađemo. Ili ne, čekaj. Ja ću da telefoniram. Gde je otišla Marsija?"
<BR>&nbsp;&nbsp;&nbsp;&nbsp;&nbsp;Pegi je odgovorila sa prizvukom neodobravanja:
<BR>&nbsp;&nbsp;&nbsp;&nbsp;&nbsp;"Tvoja ćerka je u bašti iza kuće i izbacuje strele svojim prokletim lukom. Taj sport joj postaje opsesija."
<BR>&nbsp;&nbsp;&nbsp;&nbsp;&nbsp;Džon Do je već počeo da zove Ed Barnsa video telefonom i nije obraćao pažnju na Pegi.
<BR>
<BR>&nbsp;&nbsp;&nbsp;&nbsp;&nbsp;Jednom je Eva Barns rekla:
<BR>&nbsp;&nbsp;&nbsp;&nbsp;&nbsp;"Neverovatno je kako Pegi i Džon Do uspevaju da stvore ekspedicioni korpus od samo dve osobe i da za nekoliko minuta okupiraju kuću."
<BR>&nbsp;&nbsp;&nbsp;&nbsp;&nbsp;Taktika Doeovih se i ovog puta pokazala kao nepogrešiva: Pegi je blokirala Evu u jedan ugao i prepričavala joj je, vrlo detaljno čitavu istoriju bolesti svoga muža:
<BR>&nbsp;&nbsp;&nbsp;&nbsp;&nbsp;"...naravno da Džon i ne vodi računa o svom stanju, a ti znaš koliko je buran život rukovodioca jedne velike agencije za propagandu. Prošle godine smo se uplašili da ima nešto na srcu, a problem je bio uobičajen: suviše pije i puši. Ako ništa drugo, mogao bi da ostavi duvan i da puši marihuanu. Ne misliš li da bi sada, kada je to legalno, to bilo vrlo dobro? U krajnjem slučaju, dobro bi mu uticalo i na kreativnost. Ne bi mu škodilo plućima i koronarnom sistemu. A zatim, pojavila se, kao grom iz vedra neba, iz plavog neba, priča sa rakom, pa mora da se podvrgne Kaudmovom lečenju. Možeš da zamisliš, za izvesno vreme trebalo je da krenemo na odmor na Havaje. Međutim, ništa. Moraćemo sutra ujutru da otkažemo sve rezervacije i ko zna da li će nam vratiti novac. Znaš već kakve su ove putničke agencije. A on, jadnik, moraće da prima četiri injekcije dnevno barem dva meseca. Sutra ću morati da idem da razgovaram sa lekarom. Znaš kakvi su muškarci. Nikad ti tačno ne kažu šta im je rekao lekar. Ali ja lično hoću da čujem. Ukoliko je zaista samo rak, kakvu dijetu mora da drži..."
<BR>&nbsp;&nbsp;&nbsp;&nbsp;&nbsp;Eva se rasejano saglašavala i s vremena na vreme bi pogledala svog muža koji je štrčao kraj Džona, požljivo ga slušao i uspevao čak i on, sa odlučnom i čvrstom ljubaznošću da ponekad nešto kaže. (I Eva je u svojim mislima svog muža zvala Veliki Ed, ali nikada nije glasno izgovarala taj nadimak).
<BR>&nbsp;&nbsp;&nbsp;&nbsp;&nbsp;Naravno Džon Do je govorio o parama.
<BR>&nbsp;&nbsp;&nbsp;&nbsp;&nbsp;"...ne mogu da se požalim. Poslovi idu dobro. Nikad se nije toliko reklamiralo, kao što se to danas čini. U ovom trenutku na televiziji još ne možemo da dajemo reklame hašiša, ali za kratko vreme moći će i to da se radi, i onda će to značiti da ćemo zaista da radimo kao nikad. Ali i ovako možemo da kažemo da smo zaista zadovoljni. Obim poslova se širi za skoro 50% godišnje. Eto vidiš da je upravo ovo trenutak da se postane bogat bez truda. Da li ti, veliki naučniče, iz svoje kule od slonovače shvataš šta se događa na berzi? Indeks industrijskih vrednosti na berzi - Do - Džons - dostigao je 1500. Yessir, hiljadu pet stotina. Da bi se dostigla legendarna kvota hiljadu morali smo da čekamo dvadeset godina od onog trenutka kada se o tome počelo da govori. Sada bi mogao da ti dam trideset ili četrdeset saveta za akcije koje će se udvostručiti u roku od dva meseca..."
<BR>&nbsp;&nbsp;&nbsp;&nbsp;&nbsp;Dok je Džon hvatao dah, Ed Barns ga je prekinuo.
<BR>&nbsp;&nbsp;&nbsp;&nbsp;&nbsp;"Ali ja ne igram na berzi Džoni. A zatim, uvek sam znao da su saveti, te takozvane sigurne vesti, upravo one koje te najčešće nasamare."
<BR>&nbsp;&nbsp;&nbsp;&nbsp;&nbsp;Džoni je odmah nastavio:
<BR>&nbsp;&nbsp;&nbsp;&nbsp;&nbsp;"Upravo sam to hteo da ti kažem! Mogao bih da ti dam trideset ili četrdeset saveta, ali ti za tim nemaš potrebe. Ne vredi se usmeriti na one akcije koje će udvostručiti svoju vrednost za nekoliko meseci. U pravu si. Možda se baš i ne bi udvostručile. Stvar je u tome da kupiš bilo koju vrstu akcija: mehaničke, automobilističke, hemijske i farmaceutske, građevinske, osiguravajuće - sve osim akcija društva koje proizvodi mrtvačke sanduke. Kupi bilo koju vrstu akcija, nešeš pogrešiti. Na svaki način, zaradićeš pare. A zatim ih realizuj pre pada njihove vrednosti i uvećao si svoj kapital za barem jednu polovinu. Nalazimo se pred pajvećim 'boom'-om koji se ikad pojavio. Amerika opet juri napred. Predsednik Vernon je rakao da..."
</P></TD></TR></TABLE>
<P class="next">
<A HREF=p5.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
