<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>6.
<P>&nbsp;&nbsp;&nbsp;&nbsp;&nbsp;Pre mnogo decenija, posle Aleksandrijine smrti, gospodin Ičino mu je rekao: Želim ti sposobnost da pustiš da se stvari razvijaju svojim tokom!
<BR>&nbsp;&nbsp;&nbsp;&nbsp;&nbsp;Upravo sada mu je to bilo potrebno. Sve dok ne ugleda zagnjurivač i ne sazna u kom pravcu treba da skrene, ništa korisno nije mogao da uradi. Ili će ga uloviti na vreme, ili će nastaviti da pada u ovu hladnu tminu, u sve viši pritisak, i konačno će mu odelo popustitii. Biće zgnječen kao zrno grožđa.
<BR>&nbsp;&nbsp;&nbsp;&nbsp;&nbsp;Sa sastanka na Lanseru je doprlo
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Očito je da su ti prokleti gmazovi započeli to
<BR>&nbsp;&nbsp;&nbsp;&nbsp;&nbsp;Da, trojanski konj
<BR>&nbsp;&nbsp;&nbsp;&nbsp;&nbsp;Ne znam kako je došlo do lansiranja nuklearnih raketa, ali kada su gmazovi počeli da izlaze na kopno šta je Kina imala da uradi, borba za opstanak, ako je ono što kažu za Amerikance istina
<BR>&nbsp;&nbsp;&nbsp;&nbsp;&nbsp;Bila istina, hteo si da kažeš - Severna Amerika više ne postoji, pretvorena je u pepeo
<BR>&nbsp;&nbsp;&nbsp;&nbsp;&nbsp;Te bombe visoke eksplozivne moći, jedna je dovoljna da uništi čitav kontinent
<BR>&nbsp;&nbsp;&nbsp;&nbsp;&nbsp;Azijsko kopno primilo je manje projektila, čini se kao da su gmazovi prošli, dobra je, hvala bogu
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Sranje, ja ne
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Te leteće stvari - ružne, video si ih, užasne, a izveštaj sa lica mesta govori da se gmazovi ne reprodukuju koristeći te leteće stvari, oni su neka vrsta dopune. Prokleti gmazovi, mora da su to isplanirali od samog početka, sredili sebe u bioinžinjerskom smislu. Suština je u tome da je sve povezano - čuvari, oni sivi brodovi i gmazovi - svi u istoj uroti.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Osećao je kako vode jure pokraj njega grgoljeći i šapućući mu. Bio je bez težine i oblika, i još više se raširio, kao da su mu noge i ruke bile odvojene od tela, zastava na vetru. Reči, rečenice i iskrivljeni delovi govora dopirali su sa zagnjurivača i Lansera ali su dolovali šuplje, daleko i najposle beznačajno.
<BR>&nbsp;&nbsp;&nbsp;&nbsp;&nbsp;Pitao se da li ga ona ogromna stvorenja opažaju, njega jednog insekta koji pada, i čudio se sjajnom mehuru koji mu je plivao u susret.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Proklet bio ako znam kako sve to funkcioniše, ali mi je jasno kao ta nosina na tvom licu
<BR>&nbsp;&nbsp;&nbsp;&nbsp;&nbsp;Do đavola, Tede, moramo nešto da preduzmemo
<BR>&nbsp;&nbsp;&nbsp;&nbsp;&nbsp;Poslednje vesti poručuju da mreža za duboki svemir... delimični tovar pojačamo do deset hiljada klika i pokušamo da likvidiramo neki od njihovih brodova u orbiti
<BR>&nbsp;&nbsp;&nbsp;&nbsp;&nbsp;Možda možemo da uradimo nešto protiv manjih stvarčica, ali one velike
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Ugledao je bledu nit narandžaste svetlosti na levoj strani. Okretala se, uvijala i strelovito odmicala, i u istom trenu on oseti dugu tutnjeću notu, koja je treperila kroz vodu kao neko udaljeno zvono. Ovo ga je podsetilo na EM-e i njihovu pesmu i dok je lenjo tonuo prema srcu ovog okeanskog svetla, iznenada je shvatio na koji način se sve to povezivalo sa gmazovima. Svi oblici života bili su žrtvovani i potučeni budući da, na kraju krajeva, mašine nisu mogle da zaustave život, nisu mogle da ga uguše, nisu bile u stanju da zauvek eliminišu beskrajne pupeće oblike koji su se nadmetali sa mašinama oko prirodnih izvora i prostora. Stoga su regrutovale određene oblike života i upotrebile ih za zaustavljanje svojih najtežih protivnika, onih koji su gradili tehnologije.
<BR>&nbsp;&nbsp;&nbsp;&nbsp;&nbsp;Mašine su odavno znale za Zemlju; one su vodile neku titansku bitku tamo pre više miliona godina - olupina na Marginisu bila je jedino preostalo nemo svedočanstvo toga - i gubeći je počele su da zaziru od mogućnosti da je naprosto raznesu asteroidima, ili da pokušaju ma šta drugo što bi možda sprečila olupina na Marginisu ili čak ljudi sami. Da su pokušali s bombardovanjem, kao što su uradili na Izisu, ljudi bi možda uspeli da zarobe neki od njihovih objekata i otkriju centre njihove moći. U tom slučaju razorni talas rata mogao bi da se raširi preko zvezda i pronađe ih u njihovim jazbinama, oslobodivši stravičnu spregu između uma i nagona koju mašine nisu poznavale - i uništi sve što su strpljiva i neumoljiva kibernetička bića sagradila.
<BR>&nbsp;&nbsp;&nbsp;&nbsp;&nbsp;Ne, mnogo je lakše bilo okrenuti organske oblike jedne protiv drugih, skrenuti njihovu pažnju, udariti u slabu tačku svih bića koja su izrastala iz hemije, što se odražavalo kako u biološkoj tako i sociološkoj formi i nosilo razna imena: rak, preterano aktivan imunološki sistem, nedgovarajuće reakcije.
<BR>&nbsp;&nbsp;&nbsp;&nbsp;&nbsp;To je bio ključ. Daleko je lakše bilo podstaći ljude, i gmazove da se međusobno unište. Mnogo lakše je bilo pothranjivati duboke primordijalne antagonizme, koje su sve organske forme osećale prema strancima, uljezima, tuđinima.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Do đavola, velim da moramo naučiti ponešto od tih bića, a ne samo da zaziremo od njih
<BR>&nbsp;&nbsp;&nbsp;&nbsp;&nbsp;Ono šta naučimo pomoći će Zemlji, imaju istu stvar iznad sebe sada
<BR>&nbsp;&nbsp;&nbsp;&nbsp;&nbsp;Pre mnogo godina, setite se vremena koje smo proveli na putovanju, govorimo o krizi koja se dogodila pre devet godina
<BR>&nbsp;&nbsp;&nbsp;&nbsp;&nbsp;Ne menja činjenicu da smo jedini koji znamo dosta o ovim stvarima i ovde, upravo ovde, imamo priliku da proverimo koliko može da izdrži
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Svetlo. Bleda mrlja fosfora. Raste.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Najdžele, razvili smo vreću, ispod nas je, i to sa otvorenim ustima
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Skreće ulevo, osećajući struju, slušajući slabašan zuj kao pesmu dubokog basa. U ušima mu ponovo pucketa. Pritisak odela je previsok, ono je preopterećeno. Boginje imaju malu gravitaciju tako da se pritisak povećava po stopi koja čini desetinu Zemljine; ali on sada oseća kako mu odelo škripi. Žaruljica na monitoru ispod njegove brade bleska jarkocrvenom bojom.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Spušta se brebrzo, previše smo udaljeni
<BR>&nbsp;&nbsp;&nbsp;&nbsp;&nbsp;Smanji brzinu, do đavola, potreban mu je stabilan objekat
<BR>&nbsp;&nbsp;&nbsp;&nbsp;&nbsp;Ne moramo da priđemo bliže
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;"Držite kurs!"
<BR>&nbsp;&nbsp;&nbsp;&nbsp;&nbsp;Lopta koja se preliva u žutoj, plavoj i ćilibarskoj svetlosti. Razmišlja o sebi kao o krilu koje se okreće i poskakuje na strujama. Pokušao je da zaustavi okretanje u pravom trenutku, menjajući vektor kako bi doveo telo pod okomitiji ugao, a zatim, koristeći pakovanje medicinskog filtera, i da se iskosi ponovo nadesno - a sada dole, a sada na stranu, sjajna lopta raste i veliki prsti farova prebiraju po gustoj tami. On brekće od napetosti, od održavanja krutosti, hidrokrilac. Puls mu se ubrzava, sada nailazi pod dobrim uglom i pred sobom vidi mutnu konturu vreće; njena usta zevaju, a čitavi plutači vuku joj se na repu
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Imam te na optičkom teleskopu. Kako guraš...
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Odista prekrasno.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;Odbaci to pakovanje, Najdžele, imaš bolje izglede na uspeh bez toga
<BR>&nbsp;&nbsp;&nbsp;&nbsp;&nbsp;"Mislim... da će mi biti potreban..." dahtao je.
<BR>&nbsp;&nbsp;&nbsp;&nbsp;&nbsp;Nalećući. Leteći. Jedno zrnce u dubokoj zgrušanoj tami, insekt koji uleće u oštar sjaj mehura.
<BR>&nbsp;&nbsp;&nbsp;&nbsp;&nbsp;Ta usta ga progutaše.
</TD></TR></TABLE>
<P class="next">
<A HREF=p67.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
