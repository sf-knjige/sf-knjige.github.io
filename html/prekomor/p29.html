<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>4.
<P>&nbsp;&nbsp;&nbsp;&nbsp;&nbsp;Voda je u laguni menjala boju od bledo plave blizu plaže do smaragdnozelene u dubokom kanalu, na mestima gde su struje tekle zajedno s plimom. Iza režećeg grebena more je imalo metalnosivu boju.
<BR>&nbsp;&nbsp;&nbsp;&nbsp;&nbsp;Voren je pet dana radio u tihim tamnin vodama pokraj peščanog spruda. Dvostruko je ukotvio splav, tako da mu je paluba bila potpuno stabilna. Na taj način mogao je uspešno da piše umačući bambusov štap u kašu od kore, a potom i da suši svitke koje su mu skidači donosili.
<BR>&nbsp;&nbsp;&nbsp;&nbsp;&nbsp;Njihov prvi odgovor nije bio mnogo bolji od prethodnih poruka, no on je odštampao velikim slovima jednastavnu poruku i oni su postepeno shvatili njegovu teškoću. Njihova naredna poruka sadržavala je više engleskih, a manje japanskih i nemačkih reči i samo mali broj čudnih reči sastavljenih od delova različitih jezika. Sada je tu, takođe, bilo dužih fraza koje su više ličile na rečenice negoli na proizvoljno nizanje imenica.
<BR>&nbsp;&nbsp;&nbsp;&nbsp;&nbsp;Činilo se da skidači nisu poimali stvari u delovanju već samo u smislu postojanja, te su ispisivali nazive predmeta u dugim redovima kao da će imenovane stvari uzajamno delovati jedna na drugu i to tako da jedna pojašnjava i bliže određuje drugu, a da se ono što te stvari čine sadrži u odnosima između njih. Teško je bilo naučiti razmišljati na ovaj način i Voren u najvećem broju slučajeva nije bio siguran šta bi nagomilani čvorovi mogli da znače. Povremeno mu lanci reči nisu ništa govorili. Plavi oblici treperili su dole po pesku, belom poput kosti, tvoreći složene omčaste arabeske, beskrajno se obrćući s raširenim trbušnim perajima po nekakvom planu čiji mu je smisao izmicao. Kada je sunce izjutra ili u suton stajalo nisko nije uspevao da razlikuje skidače od senki i klizeća dugačka obličja stapala su se sa svojim tamnim odrazima na pesku u svojevrsnom eliptičnom plesu.
<BR>&nbsp;&nbsp;&nbsp;&nbsp;&nbsp;Ležao je dopola preko ivice splava i posmatrao ih kad god bi se umorio od tumačenja i ispisivanja poruka. Gledao ih je kroz svoju masku i ponešto od njihovog brzog palacavog kliženja prodiralo mu je svojim značenjem u svest. Tada je običavao da im postavlja jednostavna pitanja. Napisao bi ih, osušio svitak i bacao ga u lagunu. Ponekad je bilo dovoljno da pređe pogledom preko natrpanih linija beskrajnih imenica koje su mu nudili i da sagleda malu misao koja je visila između reči u prostoru koji je svaka reč dopuštala, ali ga nije određivala. Bilo je to kao da su reči koje su spakovane zajedno, ostavljale jednu među sobom, a veština se sastojala u uočavanju te rupe, a ne u zamućenosti oko nje. Posmatrao je tu ljupkost kliženja koju su oni izražavali dole u tamnom smaragdnom zelenilu, ali nije uspevao da je protumači.
<BR>&nbsp;&nbsp;&nbsp;&nbsp;&nbsp;Svakog dana u suton izlazio je na obalu. Ulov je ujutro bio dobar - za razliku od popodneva, kada riba nije grizla. Možda su tu skidači imali svoje prste. Lako dolaženje do jutarnje lovine ostavljalo mu je najveći deo dana za proučavanje mnogih svitaka koje su mu oni dopremili i za rad na vlastitim neodlučnim odgovorima.
<BR>&nbsp;&nbsp;&nbsp;&nbsp;&nbsp;Ęijan je najveći deo dana stajao na plaži i posmatrao. Više nijednom nije vadio pištolj kada je Voren isplovljavao. On je održavao vatru i destilator. Jeli su dobro. Voren je donosio dovršene svitke na obalu i čuvao ih u Ęijanovoj kutiji, ali nije umeo da ovom čoveku kaže posebno mnogo o tome šta oni sadrže, prvenstveno iz razloga što linije u pesku i gestikulacija nisu bili dovoljni za to, a i zbog taga što ni sam Voren nije znao kako to da izrazi.
<BR>&nbsp;&nbsp;&nbsp;&nbsp;&nbsp;Izgledalo je da Ęijan ne mari da sazna šta je posredi. On je održavao vatru, mlatio kokosove arahe, rasecao ih, čistio ribu i posle nekog vremena prestao da postavlja bilo kakva pitanja. S vremena na vreme napuštao je plažu odsustvujući satima, a Voren je nagađao da Kinez sakuplja drva ili jestivo lišće oporog ukusa, koje su jeli za večeru.
<BR>&nbsp;&nbsp;&nbsp;&nbsp;&nbsp;Za Vorena je proces saznavanja bilo jedino što je ovde imalo značaja i pogodovala mu je Ęijanova spremnost da obavlja redovne dužnosti i ne gnjavi ga. U podne, pod visokim jakim sjajem neba jeo je malo, zato što je želeo da mu glava ostane bistra. Uveče, međutim, napunio bi se vrelom vlažnom ribom i vodom sa ukusom limenke. Budio se u cik zore. Komarci su ih i dalje ujedali, ali mu to sada nije smetalo kao u početku.
<BR>&nbsp;&nbsp;&nbsp;&nbsp;&nbsp;Trećeg dana počeo je za sebe da piše neku vrstu krpeža o onome što je mislio da su oni hteli da kažu. Čim je pročitao svoje delo, znao je da to nije dobro. Nikada nije bio naročito spretan s rečima. Posle venčanja nije pisao pisma ženi sa broda čak i kada je bivao odsutan pola godine. Ali ovo pisanje beše jedna vrsta posla i njemu se sviđao čin grebanja tupih linija na poleđini listića dobijenih od skidača.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;U DAVNA VREMENA, RANI OBLICI POLAKO SU SE RAZVIJALI U SVETU, A ONDA SU NAGLO ODSKOČILI SA DNA SVETA NA TLO, PRONAŠLI ORUĘA KOJA POZNAJEMO, UKRESALI VATRU, NAPRAVILI VATROM STVRDNUTI PESAK KROZ KOJI SMO MOGLI DA GLEDAMO TAKO DA SMO MOGLI SKUPLJATI SVETLOST. OBLACI SE RASTVARAJU, MOŽEMO, SVETLOST VIDETI UPOZNAJEMO TAČKE NAD NAMA, VIDIMO SVETLA KOJA NE MOŽEMO DOSEĆI, ČAK NI NAJBOLJI SKAKAČI MEĘU NAMA NE MOGU DA DODIRNU SVETLA KOJA SE KREĆU.
<BR>&nbsp;&nbsp;&nbsp;&nbsp;&nbsp;SKUPLJAMO SVETLOST ZAHVATAMO JE I OTKRIVAMO DA SU SVETLA NA NEBU MALA I VRUĆA, ALI POSTOJI JEDNO SVETLO KOJE SABIRAMO I OTKRIVAMO DA JE TO KAMEN NA NEBU. MISLIMO DA SU I DRUGA SVETLA KAMENJE NA NEBU, IAKO UDALJENO; NE VIDIMO NIJEDNO DRUGO MESTO NALIK NA NAŠ SVET, PLIVAMO NA DNU SVEGA - U OVOM SVETU, NA MESTU GDE KAMENJE HOĆE DA PADA - ALI TO PADANJE ODNOSI KAMENJE NA NEBO, TERA GA DA KRUŽI OKO NAS, DA KRUŽI ZAUVEK, POPUT LOVACA PRE NO ŠTO SE PODUHVATE UBIJANJA, TAKO DA KAMENJE NE MOŽE DA NAS UDARI U GNEZDU NAŠEM - SVETU LJUDI. MISLILI SMO DA JE NAŠ SVET JEDINI I DA JE SVE OSTALO ILI HLADAN KAMEN ILI PLAMTEĆI KAMEN. I DOK SABIRAMO SVETLOST, NE RAZMIŠLJAJUĆI O TOME, VIDIMO DA HLADAN KAMEN NA NEBU POPRIMA JAČU SVETLOST, KOJA SE PALI GASI, PALI GASI, KREĆUĆI SE SADA ČUDNO NA NEBU, A ZATIM DONOSEĆI NOVO KAMENJE, POKRETNO, KAMENJE KOJE PADA NA NAŠ SVET. KAMENJE MANJE OD VELIKOG NEBESKOG KAMENA, KAMENJE KOJE POGAĘA, UBIJA, DOVODEĆI VELIKE ŽIVOTINJE KOJE SMRDE, PROŽDIRUĆI SVAKI DELIĆ SVETA KOJI SE NAĘE PRED NJIMA, UZIMAJUĆI I NEKE OD NAS U NJIH, VELIKO KAMENJE STVARA VELIKE ŽIVOTINJE KOJE NISU ŽIVE VEĆ SAMO GUTAJU, DRŽEĆI NAS U NJIMA U VODI GORKOJ, VODI KOJA DONOSI BOL, MI ŽIVIMO TAMO, SVETLOST DOLAZI SA ZEMLJE KOJA NIJE ZEMLJA, JEDAN SVET KOJI NIJE ONAJ SVET, NEMA TALASA, NEMA ZEMLJE, ALI TU JE KAMEN KOJI SIJA OBASJAVAJUĆI SVE OBALE UZ KOJE NE MOŽEMO DA SE POPNEMO, NEMA TLA PO KOME BI PUZILI MLADI, PROLAZI DUGO VREME, MI PEVAMO I PEVAMO O ČASU SKORAŠNJEG RAĘANJA, ALI ON NE DOLAZI, PESMA NE IZAZIVA KOMEŠANJE RAĘANJA U OVOM CRVENOM SVETU, OVOM MALOM SVETU KOJI SVAKI OD NAS MOŽE DA PREĘE ZA VREME JEDNOG JEDINOG PEVANJA.
<BR>&nbsp;&nbsp;&nbsp;&nbsp;&nbsp;MLADI POMALO MENJAJU SVOJU PESMU, POTOM SVE VIŠE I VIŠE, NJIHOVA PESMA UDALJAVA SE OD NAS. ONI PEVAJU ČUDNO ALI NE PUŽU. VRELE CRVENE STVARI KLOBUČE SE U OVOM MALOM SVETU U KOME ŽIVIMO I MLADI PIJU TO. GLADAK KAMEN ŠTO BACA SVETLOST NA SVE STRANE ČINI DA OVAJ SVET SIJA SVETLOŠĆU KOJA SE NIKAD NE POJAČAVA I NIKAD NE SLABI. ČUVAMO NEKA OD NAŠIH ORUĘA I MOŽEMO OSETITI KAKO VREME PROTIČE, MNOGE PESME PROLAZE NE DOPUŠTAMO DA MLADI PEVAJU ILI PUŽU, ALI ONDA ONI NEĆE DA ČUJU ZA NAS I PEVAJU VLASTITU HALABUKU, PIJUĆI SA GADNIH STRUJA VELIKE ŽIVOTINJE KOJU NASELJAVAMO, KAPAJUĆU SVETLOST GLATKOG KAMENA KOJA VEČITO TUTNJI, STRUJE KOJE NE VALJAJU. KREĆEMO SE STEŠNJENI, GUBIMO NAŠE PLIME, CRVENE STRUJE SIŠU, DONOSEĆI HRANU SLATKU I GORKU, POGREŠNU, MLADI KOJI BI TREBALO DA PUŽU NA ZEMLJI SADA JEDU TU HRANU I MENJAJU SE. ZUJE ZIDOVI DUGIH VREMENA, A NEMA NIJEDNOG TALASA ZA NAS DA PROLETIMO KROZ NJEGA I PLJUSNEMO BELO
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;TADA ONAJ GLATKI KAMEN POLAKO POSTAJE VRUĆ, SEVAJU MUNJE, NEKI OD NAS GINU, PESMA ZAMIRE MEĘU NAMA, GORKE PLAVE STRUJE NAS UNIŠTAVAJU, JOŠ VIŠE NAS OTPADA OD PESME, DUGO HLADNI ZVUCI NAS PROBADAJU I NOVI PADAJU, IZ GORKIH STRUJA SADA STIŽU NOVI TALASI, SVEŽI TOKOVI, PROBAMO, PEVAMO SLABAŠNO, GOVORIMO, TO JE JEDAN SVET KAO ONAJ NAŠ SVET, KAMEN GLADAK PO SVIM STRANAMA IŠČEZAO JE PROBIJAMO SE DO VODE, EVO TALASA KOJI SEKU BELO, OŠTRO, PRONALAZIMO SLANU HRANU, SKAČEMO U VREO VAZDUH, TALASI SU ČVRSTI I BRZI. SABIRAMO SVETLOST I VIDIMO VELIKI KAMEN NA NEBU. UDALJENO KAMENJE KOJE SE KREĆE NASPRAM MNOGOG KAMENJA, KAO NAŠ SVET ALI NE OD NAŠEG SVETA - PESMA JE SLABA UPINJEMO SE DA PREVAZIĘEMO OVAJ SVET ALI NE MOŽEMO, ZNAMO DA BISMO SE IZGUBILI U NJEMU AKO BI SE NAŠA PESMA PROTEGLA DALJE. ALI MLADI IMAJU NEKU ČUDNU PESMU, I ONI IZLAZE. PRONALAZE HRANU, PRONALAZE VELIKE ŽIVOTINJE U TALASIMA I VEĆE ŽIVOTINJE, KOJE RAZBIJAJU TALASE, BACAJU SE NA NJIH ONAKO KAKO SMO MI NEKAD DAVNO U PROŠLOSTI ČINILI, BACAJU SVOJE MREŽE DA BI UHVATILI RAZBIJAČE TALASA, TI RAZBIJAČI NISU ONE VELIKE ŽIVOTINJE KOJE SU NAMA POZNATE IZ ONOG SVETA I KADA IH MLADI DOVUKU BLIŽE SREDIŠTU, ONI NISU ZRELI NE RAĘAJU PLODOVE, PAPRENI SU U USTIMA, I UBIJAJU NEKE MLADE, NE OSLOBAĘAJUĆI IH MAHUNE - ŠTO BI NAGNALO MLADE NA KOPNO, NAGNALO IH DA UDIŠU VAZDUH, PROUZROKOVALO PROMENU KOJA BI IH PRETVORILA U OBLIK POPUT NAŠEG. TIH STVARI KOJE PLUTAJU I RAZBIJAJU TALASE MI SE BOJIMO I OD NJIH BEŽIMO, ALI MLADI IH JEDU I JOŠ NE IZLAZE NA KOPNO DA PUZE, ZAUVEK SMO IZGUBILI PESMU S NJIMA, ONI VIŠE NE PRELEĆU TALASE ONI LOVE VELIKE ŽIVOTINJE KOJE HODAJU IZNAD TALASA.
<BR>&nbsp;&nbsp;&nbsp;&nbsp;&nbsp;MLADI SU POSTALI SPOSOBNI DA UBIJAJU GORKE HODAČE PO TALASIMA, ONI SE NASLAĘUJU STVARIMA KOJE SE NALAZE U NJIMA, VIDIMO SA RAZDALJINE DA STE VI TO ŠTO MLADI JEDU, I PORED TOGA ŠTO STE BOLESNI I UZROČNICI SMRTI, VI STE UBIJENI U KOŽAMA KOJE VAS NOSE DA HODATE PO TALASIMA, MLADI NE PEVAJU, ONI RASPOLUĆUJU VAŠE KOŽE, ONI RASTU I JEDU SVE ŠTO IM SE NAĘE NA PUTU.
<BR>&nbsp;&nbsp;&nbsp;&nbsp;&nbsp;SADA STE I VI IZGUBLJENI KAO I MI, BEZMALO SAŽVAKANI - DOŠLI SMO OVAMO, NAJURILI MLADE, TAJ ČIN NAS ŽVAĆE ALI NAS NE DOKRAJČUJE. PRONAŠLI SMO TEBE U KOŽI KOJU VOLIŠ I NE MOŽEMO DA PEVAMO S TOBOM. PRONAŠLI SMO TEBE JEDNOG ČOVEKA I U JEDNOM MOŽE SE PEVATI; ZAJEDNO STE GLUVI. TI SI DVADESET ČETVRTI SA KOJIM SMO POKUŠALI DA PEVAMO NA TALASIMA. TVOJA VRSTA NE MOŽE DA ČUJE OSIM AKO NISI JEDAN I NE MOŽE DA PEVA IZMEĘU SEBE, MNOGI OD DRUGIH KOJI SU PEVALI SA NAMA SADA SU SAŽVAKANI, ALI MI MOŽEMO DA DRŽIMO MLADE PODALJE ODAVDE JOŠ NEKO VREME, DOK NE ONEMOĆAMO. MLADI JURE S RANAMA I OSTAVLJAJU SMRAD U PRLJAVIM STRUJAMA TAMO GDE IDU, MI IH NJUŠIMO, ONAJ SVET KOJI JE BIO LAŽAN SVET UČINIO IH JE OVAKVIMA NE ONAKVIMA KAKVI SU BILI KADA SMO IH POZNAVALI. U SVETU KOJI JE BIO NAŠ ONI NE MOGU DA PEVAJU, ALI ZNAJU MESTA GDE VI PEVATE MEĘUSOBNO I NEKI SADA IDU TAMO SA SVOJIM RANAMA, ONI MOGU BITI SAŽVAKANI OD VAS, ALI IMA IH MNOGO MNOGO, ONI SADA ŽUDE ZA KOŽAMA KOJE SMRDE, ALI ONI SU LUDILO ONI NAVALJUJU I ONI ŽVAĆU VAS OSTALE TRAJETE
</TD></TR></TABLE>
<P class="next">
<A HREF=p30.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
