<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>3.
<P>&nbsp;&nbsp;&nbsp;&nbsp;&nbsp;Dve ljudske naseobine na planeti Viktarija bile su šest kilometara međusobno udaljene. Koliko su stanovnici Palanke i Grada Viktorije znali, nije bilo drugih naseobina.
<BR>&nbsp;&nbsp;&nbsp;&nbsp;&nbsp;Velika većina ljudi je radila, prenoseći ulov i poljoprivredne proizvode ili sušenu ribu, što ih je često odvodilo iz jedne u drugu naseobinu, ali bilo je mogo više onih koji su živeli u Gradu, i nikada nisu išli u Palanku, ili koji su živeli na jednoj od seljačkih farmi blizu Palanke i od početka da kraja godine nisu odlazili u Grad.
<BR>&nbsp;&nbsp;&nbsp;&nbsp;&nbsp;Kada se mala grupa, od četiri muškarca i jedne žene, spustila niz Gradski put do ivice strme obale, nekoliko njih gledala je sa živim interesovanjem i odgovarajućim strahopoštovanjem Grad koji se prostirao ispod njih na brdovitoj obali zaliva Eho; zaustavili su se tačno iznad velikog Gradskog spomenika - iznad keramičke školjke jednog od brodova koji su dovezli prve stanovnike u Viktoriju - ali nisu utrošili mnogo vremena gledajući gore u spomenik; bila je to domaća znamenitost impresivne veličine, ali samo simbolična i više iz samilosti postavljena gore, na vrh stene, prkosno uperena prema zvezdama, ali koja je služila jedino kao vodič za ribarske brodove na otvorenom moru. Spomenik je bio mrtav. Grad je bio živ. "Pogledaj tamo", reče Hari, najstariji u grupi. "Ne bi mogao da izbrojiš sve te kuće kada bi sedeo ovde čitav sat! Ima ih na stotine!"
<BR>&nbsp;&nbsp;&nbsp;&nbsp;&nbsp;"Baš kao grad na Zemlji", reče drugi, mnogo češći posetilac, s ponosom znalca.
<BR>&nbsp;&nbsp;&nbsp;&nbsp;&nbsp;"Moja majka je rođena u Moskvi, u Crnoj Rusiji", reče treći čovek. "Ona kaže da bi grad predstavljao samo malu varoš tamo na Zemlji. Ali to je zvučalo prilično neuverljivo ovim ljudima, koji su svoje živote provodili između vlažnih polja i zbijenih sela, vezani neraskidivim okovima za težak posao i ljudsko društvo, izvan čega se prostirala ogromna ravnodušna divljina."
<BR>&nbsp;&nbsp;&nbsp;&nbsp;&nbsp;"Ona je", reče jedan od njih sa blagom nevericom, "svakako mislila na veliki grad?" I produžili su da stoje ispod šuplje ljušture vasionskog broda, gledajući u pokrivene i zbijene krovove boje svetle rđe, u dimnjake koji su se pušili, geometrijske linije zidova i ulica, a ne gledajući u prostrani pejzaž plaže, zaliva i okeana, praznih dolina, golih brda, praznog neba, pejzaž koji je okruživao grad svojom beskrajnom pustoši.
<BR>&nbsp;&nbsp;&nbsp;&nbsp;&nbsp;Tek kada su prošli školsku zgradu i spustili se na ulice, mogli su sasvim da zaborave na postojanje divljine. Sa svih strana okruživala su ih dela ljudskih ruku. Kuće, uglavnom nisko građene, oivičavale su put s obe strane visokim zidovima i malim prozorima. Ulice su bile uzane i čitavu stopu utonule u blato. Mestiimično, preko pešačkih prolaza zbog blata su bile postavljene daske, ali one su se nalazile u lošem stanju, i bile su klizave od kiše. Sreli su samo nekolicinu ljudi u prolazu, ali kroz jedna otvorena vrata uspeli su da bace pogled na unutrašnjost dvorišta ispred kuće: ono je bilo puno žena što su prale, dece, dima i glasova. Zatim ih je ponovo čekala neudobna tišina skučene ulice.
<BR>&nbsp;&nbsp;&nbsp;&nbsp;&nbsp;"Divno! Divno!" uzdahnu Hari.
<BR>&nbsp;&nbsp;&nbsp;&nbsp;&nbsp;Prešli su fabriku u kojoj su se od gvožda iz Vladinih rudnika i livnica pravile alatke, kuhinjsko posuđe, kvake za vrata i slično. Ulaz je bio širom otvoren pa su zastali i zavirili u žućkastu tamu koju je osvetljavala iskričava vatra i ispunjavala huka čekića i maljeva, ali jedan im je radnik doviknuo da se udalje. Tako su nastavili dalje do Ulice zaliva, i ugledavši njenu dužinu, širinu i savršenu pravu liniju, Hari pinovo reče: "Divno!" Išli su za Verom koja je poznavala ovaj put do Grada, duž Ulice zaliva, do Kapitola. Pri pogledu na Kapitol Hari je ostao bez reči, i samo je zapanjeno posmatrao.
<BR>&nbsp;&nbsp;&nbsp;&nbsp;&nbsp;Bila je to najveća zgrada na svetu - četiri puta viša od svake obične zgrade - i sagrađena od čvrstog kamena. Njen visoki trem podupirala su četiri stuba, svaki od jednog ogromnog debla prstenastog drveta, užljebljen i izbeljen, sa izrezbarenim i ukrašenim glavama na vrhu. Posetioci su se osećali malim dok su prolazili između ovih stubova, malim dok su ulazili kroz portale što su zjapili svojom ogromnom širinom i visinom. Ulazna dvorana, uzana ali takođe vrlo visoka, imala je obložene zidove; oni su pre više godina bili ukrašeni freskama koje su se prostirale od poda da tavanice. Pred ovim prizorom ljudi iz Palanke ponovo su stali i piljili bez reči; jer to su bile slike koje su prikazivale Zemlju.
<BR>&nbsp;&nbsp;&nbsp;&nbsp;&nbsp;U Palanci je još bilo ljudi koji su se sećali Zemlje i rado bi pričali o njoj, ali njihova sećanja, stara pedeset i pet gadina, uglavnom su se odnosila na stvari koje su videli kao deca. Malo je preostalo onih koji su u vreme izgnanstva bili odrasli. Neki su ostatak svojih života proveli u zapisivanju istorije Naroda Mira i izreka njegovih vođa i heroja, u opisivanju Zemlje, beleženju njene daleke strašne istorije. Drugi su retko govorili o Zemlji, oni su najčešće pevali svojoj deci koja su rođena u izgnanstvu, ili deci svoje dece, jednu staru pesmu čudnog imena i reči, ili su im pričali priče o deci i veštici, o tri medveda, o kralju koji je jahao na tigru. Deca su ih slušala širom otvorenih očiju. "Šta je medved? Da li i kralj ima pruge na svom telu?"
<BR>&nbsp;&nbsp;&nbsp;&nbsp;&nbsp;Prva generacija iz Grada, s druge strane, koja je poslata na Viktoriju pedeset godina pre Naroda Mira, uglavnom je prispela iz gradova, Buenos Airesa, Rija, Brazila i drugih velikih centara Brazil-Amerike; i neki od njih bili su moćni ljudi, u vezi sa čudnijim stvarima nego što su i same veštice i medvedi. Tako je slikar fresaka naslikao scene koje su izgledale neizmerno lepe ljudima što su ih sada posmatrali: kule načičkane prozorima, ulice pune sprava s točkavima, nebesa puna krilatih sprava; žene u sjajnoj odeći ukrašenoj nakitom i s usnana crvenin kao krv; muzškarci visokih herojskih figura, koji čine neverovatne stvari - sede na ogromnim četvoronožnim životinjama ili iza velikih sjajnih drvenih blokova, koji pucaju iz podignutog oružja na velike gomile ljudi, probijajući se između mrtvih tela i lokvi krvi na čelu redova muškaraca, koji su svi bili slično obučeni, pod nebom punim dima i rasplamsale vatre. Posetioci iz Palanke trebalo bi da ostanu čitavu nedelju dana ukoliko su želeli da vide sve freske; međutim, morali su da požure kako ne bi zakasnili na sastanak Saveta. Ali svi su još jednom zastali pred poslednjim platnom, koje se razlikovalo od drugih. Umesto da bude ispunjena licima, vatrom, krvlju i raznim spravama, slika je bila crna. Nisko u levom uglu nalazio se mali plavozeleni disk, a visoko u desnom uglu nalazio se drugi; izmedu i oko njih, ništa - crno. Tek kada bi se prišlo bliže toj crnini moglo se videti da je ona poprskana bezbrojnim sjajnim zvezdama; a na kraju video se tanano nacrtan srebrni vasionski brod, ne duži od ostruška nokta, usmeren prema praznini između svetova.
<BR>&nbsp;&nbsp;&nbsp;&nbsp;&nbsp;Na ulazu iza crne freske stajala su dva stražara impozantnih figura, obučeni u istovetne široke pantalone, kratke jakne s opasačima i čizme. Nisu nosili samo savijene bičeve, već i puške: dugačke muškete, ručno izrezbarenih kundaka i sa teškim cevima. Većina Palančana čula je za puške ali nikada nije videla nijednu, i sada su ih radoznalo posmatrali.
<BR>&nbsp;&nbsp;&nbsp;&nbsp;&nbsp;"Halt!" reče jedan od čuvara.
<BR>&nbsp;&nbsp;&nbsp;&nbsp;&nbsp;"Šta?" Poče Hari. Narod Palanke rano je usvojio jezik kojim se govorilo u Gradu Viktoriji, pošto su oni bili narod mnogih različitih jezika i stoga im je bio neophodan zajednički jezik za međusobno sporazumevanje i sporazumevanje sa Gradom; ali mnogi stariji među njima nisu naučili neke od gradskih izraza. Hari nikada nije bio čuo za reč 'Halt'.
<BR>&nbsp;&nbsp;&nbsp;&nbsp;&nbsp;"Stani tamo", reče čuvar.
<BR>&nbsp;&nbsp;&nbsp;&nbsp;&nbsp;"Dobro", reče Hari. "Moramo da čekamo", obratio se ostalima iz Palanke.
<BR>&nbsp;&nbsp;&nbsp;&nbsp;&nbsp;Iza zatvorenih vrata Savetničke sobe dopirao je zvuk razgovora. Palančani uskoro počeše da se pojedinačno razilaze po dvorani kako bi posmatrali freske dok čekaju na poziv; čuvari su im naredili da stanu u grupu, i oni se ponovo pojedinačno vratiše nazad. Vrata su se konačno otvorila i delegaciju iz Palanke čuvar je uveo u Savetničku dvoranu vlade Viktorije: u jednu veliku sobu u koju je prodirala sivkasta svetlost kroz prozore postavljene visoko na zidu. U udaljenom kraju nalazila se izdignuta platforma na kojoj je u polukrug bilo postavljeno desetak stolica; na zidu iza njih visio je komad platna crvene boje, sa crvenim diskom u sredini i deset žutih zvezda oko diska. Nekih dvadesetak ljudi sedelo je tu i tamo u klupama svrstanim u redove i okrenutim prema uzvišenom mestu. Od deset stolica na platformi samo su tri bile zauzete.
<BR>&nbsp;&nbsp;&nbsp;&nbsp;&nbsp;Čovek kovrdžave kose koji je sedeo za malim stolom upravo iznad platforme ustao je i objavio kako delegacija iz Palanke traži dozvolu da se obrati Vrhovnom plenumu Kongresa i Saveta Viktorije.
<BR>&nbsp;&nbsp;&nbsp;&nbsp;&nbsp;Dozvola je data, reče jedan od muškaraca na platformi.
<BR>&nbsp;&nbsp;&nbsp;&nbsp;&nbsp;"Priđite bliže - ne, ne tuda, već sa strane..." Kovrdžavi čovek je šaputao i grdio sve dok nije doveo delegaciju do mesta gde je želeo, blizu platforme. "Ko je govornik?"
<BR>&nbsp;&nbsp;&nbsp;&nbsp;&nbsp;"Ona", reće Hari pokazavši glavom na Veru.
<BR>&nbsp;&nbsp;&nbsp;&nbsp;&nbsp;"Navedite vaše ime kako se ona vodi u nacionalnom registru: Kongresmenima se morate obraćati sa 'Gospodine', a Savetnicima sa 'Vaša Ekselencijo'", prošaputao je službenik, napetog izraza lica. Hari ga je posmatrao sa blagom simpatijom, kao da je reč o slepom mišu-torbaru. "Počnite, počnite!" prošaputao je službenik, znojeći se.
<BR>&nbsp;&nbsp;&nbsp;&nbsp;&nbsp;Vera istupi jedan korak ispred grupe. "Zovem se Vera Adelson. Došli sano da sa vama razmotrimo naše planove povodom slanja jedne grupe na sever radi otvaranja nove naseobine. Nismo mogli da nađemo vremena kako bi neki drugi dan posvetili razgovoru o pomenutoj stvari, usled čega je dašlo do izvesnog nesporazuma i neslaganja. Sada je sve spremno. Džon je poneo mapu koju je Savetnik Falko želeo da vidi, i mi smo sretni što možemo da vam predamo ovu kopiju za Arhiv. Istraživači su vas upozorili da mapa nije sasvim precizna, ali ona daje osnovnu predstavu o zemlji severno i istočno od zaliva Eho, uključujući neke prohodne rute i gazove. Iskreno se nadamo da ova mapa može biti od koristi našoj zajednici." Jedan muškarac je izvadio rolnu hartije od lišća koju je prihvatio zabrinuti službenik, bacivši pogled prema Savetnicima kao da od njih traži dozvolu.
<BR>&nbsp;&nbsp;&nbsp;&nbsp;&nbsp;Vera, u svom odelu sa pantalonama od bele svile, stajala je mirno poput statue, obasjana sivom svetlošću; glas joj je bio miran, govorila je pribrano.
<BR>&nbsp;&nbsp;&nbsp;&nbsp;&nbsp;"Pre sto i jedanaest godina, vlada Brazil-Amerike poslala je nekoliko hiljada ljudi na ovaj svet. Pre šezdeset i šest godina, vlada Kan-Amerike poslala je još dve hiljade. Dve grupe se nisu spojile u jednu, već su međusobno sarađivale; a sve do danas Grad i Palanka, iako su i dalje udaljeni, duboko su vezani jedno za drugo.
<BR>&nbsp;&nbsp;&nbsp;&nbsp;&nbsp;Prve dekade bile su teške za obe grupe; bilo je mnogo umiranja. Smrtnost se smanjila kada smo naučili da živimo ovde. Popis je gadinama bio neredovan, ali računamo da populacija Grada iznosi negde oko osam hiljada ljudi, a populacija Palanke, prema našem poslednjem proračunu, iznosila je četiri hiljade trista dvadeset."
<BR>&nbsp;&nbsp;&nbsp;&nbsp;&nbsp;Među ljudima koji su sedeli na klupama prošao je talas iznenađenja.
<BR>&nbsp;&nbsp;&nbsp;&nbsp;&nbsp;"Oblast zaliva Eho u stanju je da, smatramo, prehrani samo dve hiljade ljudi bez natprosečnog rada na zemlji i stalnog rizika od gladi. Zato mislimo kako je došlo vreme da se neki od nas isele i počnu novi život. Ima, uostalom, dovoljno prostora."
<BR>&nbsp;&nbsp;&nbsp;&nbsp;&nbsp;Falko, koji se nalazio gore na svojoj Savetničkoj stolici, nasmešio se bledo.
<BR>&nbsp;&nbsp;&nbsp;&nbsp;&nbsp;"S obzirom na to da se Palanka i Grad nisu međusobno spojili, već još obrazuju dve odvojene grupe, smatramo da zajednički pokušaj osnivanja novog naselja ne bi bio mudar. Prvi stanovnici, pioniri, morali bi da žive zajedno, da rade zajedno, da zavise jedni od drugih i, naravno, da se međusobno venčavaju. Pokušaj da se očuvaju dve socijalne kaste, u takvoj situaciji, bio bi nemoguć. U svakom slučaju, oni koji žele da osnuju novo naselje pripadaju jedino narodu Palanke.
<BR>&nbsp;&nbsp;&nbsp;&nbsp;&nbsp;Oko dvesta pedeset porodica, što čini nekih hiljadu ljudi, želi da pođe na sever. Neće otići svi odjednom, već po nekoliko stotina svaki put. Kada budu otišli, njihovo mesto na farmama naseliće mladi ljudi koji ovde ostaju, kao što, pošto je Grad već prilično pun, i neke porodice iz Grada mogu da, ukaliko žele, pređu na to zemljište. Biće dobrodošli. I pored toga što jedna petina naših zemljoradnvka ide na sever, neće biti nikakvog pada u proizvodnji hrane; i biće, naravno, hiljadu ustiju manje da se hrani.
<BR>&nbsp;&nbsp;&nbsp;&nbsp;&nbsp;To je naš plan. Verujeno da pomoću diskusija, kritike i zajedničke težnje ka istini, možemo zajedno da dođemo do pune saglasnosti povodom stvari koja se tiče svih nas."
<BR>&nbsp;&nbsp;&nbsp;&nbsp;&nbsp;Zavladala je napeta tišina.
<BR>&nbsp;&nbsp;&nbsp;&nbsp;&nbsp;Čovek s jedne od klupa ustao je da govori, ali je žurno ponovo seo kada je video da se Savetnik Falko sprema da uzme reč.
<BR>&nbsp;&nbsp;&nbsp;&nbsp;&nbsp;"Hvala, Senjara Adelson", reče Falko. "Bićete obavešteni o odluci Saveta povodom ovog predloga. Senjar Braun, koja je sledeća tačka na dnevnom redu?"
<BR>&nbsp;&nbsp;&nbsp;&nbsp;&nbsp;Kovrdžav službenik jednom je rukom pravio nervozne pokrete prema Palančanima, dok je drugom pokušavao da nađe svoje mesto među razbacanim papirima po svojoj klupi. Dva stražara približiše se brzo sa strane petorici ljudi iz Palanke. "Hajde! Krenite!"
<BR>&nbsp;&nbsp;&nbsp;&nbsp;&nbsp;"Oprostite", reče im Vera blago. "Savetniče Falko, bojim se da je među nama ponovo došlo do nesparazuma. Mi smo doneli odluku, u vidu predloga. Sada, u saradnji sa vama, želimo da donesemo definitivnu odluku. Ni mi, niti vi, ne možemo sami da odlučimo o stvari koja se tiče svih nas."
<BR>&nbsp;&nbsp;&nbsp;&nbsp;&nbsp;"Vi niste shvatili", reče Falko gledajući u vazduh iznad Verine glave. "Vi ste dali predlog. Odluka zavisi od Vlade Viktorije."
<BR>&nbsp;&nbsp;&nbsp;&nbsp;&nbsp;Vera se nasmešila. "Znam da niste navikli da žene govore na vašim sastancima, možda će zato biti bolje ako Jan Serov govori u naše ime." Povukla se unazad i jedan krupan čovek, svetle kože stao je na njeno mesto. "Vidite", reče on, kao da nastavlja Verinu rečenicu, "najpre moramo da iznesemo ono šta želimo i kako to želimo da učinimo, a onda kada se složimo povodom predloga i da ga izvršimo."
<BR>&nbsp;&nbsp;&nbsp;&nbsp;&nbsp;"Ova tačka dnevnog reda je završena", reče drski savetnik Selder sa Falkove leve strane na platformi. "Ukoliko nastavite da ometate rad plenuma moraće vas silom udaljiti."
<BR>&nbsp;&nbsp;&nbsp;&nbsp;&nbsp;"Mi ne narušavamo rad, već upravo nastojimo da ga privedemo kraju", reče Jan. Nije znao šta da čini sa svojim velikim rukama koje su mu neprestano visile sa strane, poluzgrčenih šaka kojima kao da je tražio dršku neke zamišljene motike. "Sve moramo da raspravimo do kraja."
<BR>&nbsp;&nbsp;&nbsp;&nbsp;&nbsp;Falko reče veoma mirnim glasom: "Straža!"
<BR>&nbsp;&nbsp;&nbsp;&nbsp;&nbsp;Kada je straža počela da se približava, Jan zbunjeno pogleda Veru, a Hari, odgovori: "Ma, hajte, smirite se savetniče, sve što želimo jeste malo ljudskog razumevanja, i sami to možete videti."
<BR>&nbsp;&nbsp;&nbsp;&nbsp;&nbsp;"Vaša Ekselencijo! Izbacite ove ljude napolje!" viknu jedan čovek s klupa, a drugi nastaviše da uzvikuju isto, kao da su želeli da ih čuju savetnici na platformi. Narod iz Palanke stajao je mirno, iako su Jan Serov i mladi Kralj zaprepašćeno gledali u ljutita lica koja su vikala okrenuta prema njima. Falko se posavetova za trenutak nešto sa Felderom, zatim dade znak jednom od stražara, koji smesta u trku napusti dvoranu. Falko dade rukom znak za tišinu.
<BR>&nbsp;&nbsp;&nbsp;&nbsp;&nbsp;"Narode", reče mirno, "morate shvatiti da vi niste članovi vlade već 'da ste joj potčinjeni. Odlučivanje o nekom planu nasuprot vladinoj odluci predstavlja čin pobune. Da bi vam to postalo jasno, kao i celom vašem narodu, bićete ovde zadržani u pritvoru sve dok ne budemo sigurni da je ponovo uspostavljen red."
<BR>&nbsp;&nbsp;&nbsp;&nbsp;&nbsp;"Šta to znači 'zadržani u pritvoru'?" upita Hari šapatom Veru, koja reče: "Zatvor." Hari klimnu glavom. On je bio rođen u zatvoru u Kan-Americi; nije se toga sećao ali je bio na to ponosan.
<BR>&nbsp;&nbsp;&nbsp;&nbsp;&nbsp;Najednom uđe osam stražara i poče da požuruje i gura Palančane prema vratima. "Svi u jedan red! Požuri sada! Ne beži, inače pucam!" naredio je njihov oficir. Niko od njih petoro baš ničim nije pokazivao da pokušava da beži, pruža otpor ili protestvuje... Kralj, koga je gurnuo jedan nestrpljivi stražar, reče: "Oh, izvinite", kao da se našao na putu nekome ko je bio u trku.
<BR>&nbsp;&nbsp;&nbsp;&nbsp;&nbsp;Stražari su sproveli grupu napolje pored freske, ispod stubova, na ulicu. Tu su se zaustavili. "Gde ih vodimo?" upita jedan oficir.
<BR>&nbsp;&nbsp;&nbsp;&nbsp;&nbsp;"U zatvor."
<BR>&nbsp;&nbsp;&nbsp;&nbsp;&nbsp;"Nju, takođe?"
<BR>&nbsp;&nbsp;&nbsp;&nbsp;&nbsp;Svi su pogledali u Veru, urednu i nežnu u njenoj beloj svili. Pogledala je nazad u njih s mirnim interesovanjem.
<BR>&nbsp;&nbsp;&nbsp;&nbsp;&nbsp;"Gazda je rekao u zatvor", reče oficir mrgodno.
<BR>&nbsp;&nbsp;&nbsp;&nbsp;&nbsp;"Pobogu, gospodine, ne možemo je tamo zatvoriti", reče mali stražar oštrog pogleda, preko čijeg lica se protezao ožiljak.
<BR>&nbsp;&nbsp;&nbsp;&nbsp;&nbsp;"Tako je rekao Gazda."
<BR>&nbsp;&nbsp;&nbsp;&nbsp;&nbsp;"Ali ona je dama."
<BR>&nbsp;&nbsp;&nbsp;&nbsp;&nbsp;"Odvedi je onda u kuću Gazde Falka i prepusti njemu da donese odluku o tome kada se vrati", predložio je drugi, blizanac onog sa ožiljkom, kome je jedino ožiljak nedostajao.
<BR>&nbsp;&nbsp;&nbsp;&nbsp;&nbsp;"Dajem vam reč da neću bežati odande gde me smestite, ali bih radije ostala sa svojim prijateljima", reče Vera.
<BR>&nbsp;&nbsp;&nbsp;&nbsp;&nbsp;"Ućutite, gospođo", reče oficir, odmahujući ljutito glavom. "U redu. Vas dvojica odvedite je u kuću Falko."
<BR>&nbsp;&nbsp;&nbsp;&nbsp;&nbsp;"I drugi će dati reč, ukoliko... " poče Vera, ali oficir joj je okrenuo leđa i povikao: "U redu! Kreći! Jedan za drugim!"
<BR>&nbsp;&nbsp;&nbsp;&nbsp;&nbsp;"Ovuda, senjora", reče onaj s ožiljkom.
<BR>&nbsp;&nbsp;&nbsp;&nbsp;&nbsp;Pre nego što je krenula Vera je zastala i u znak pozdrava podigla ruku prema četvorici svojih drugara, koji su se sada nalazili dalako dole na ulici. "Mir! Mir!" daviknu Hari unazad, strasno. Onaj s ožiljkom promrmlja nešto i pljunu snažno na stranu. Dvojica stražara bili su muškarci od kojih bi se Vera uplašila da ih je srela sama negde na ulici Grada, ali dok su sada hodali, okružujući je s obe strane, njihova zaštita bila je vidljiva čak i po njihovom držanju. Shvatila je da se osećaju kao njeni spasitelji.
<BR>&nbsp;&nbsp;&nbsp;&nbsp;&nbsp;"Da li je zatvor veoma neudoban?" upitala je.
<BR>&nbsp;&nbsp;&nbsp;&nbsp;&nbsp;"Pijanice, tuče, smrad", odgovori onaj s ožiljkom, a njegov dvojnik dodade sa velikim poštovanjem: "To nije mesto za damu, senjora."
<BR>&nbsp;&nbsp;&nbsp;&nbsp;&nbsp;"Da li je to mesto išta bolje za muškarce?" raspitivala se, ali nije dobila odgovor.
<BR>&nbsp;&nbsp;&nbsp;&nbsp;&nbsp;Kuća Falko nalazila se samo tri ulice od Velikog Kapitola: bila je to velika, niska, bela zgrada sa crvenim krovom od crepa. Debela domaćica koja je sišla da im otvori vrata bila je zbunjena prisustvom dva vojnika i uzbuđeno je, dahćući, prošaptala: "Oh, ah, Gospode, oh, Gospode!" I odletela, ostavivši ih na ulazu. Nakom duge pauze, dok je Vera razgovarala sa svojim stražarima i utvrdila da su njih dvojica doista braća blizanci, po imenu Emilijano i Anibal, a da vole svaj posao stražara zato šta su dobro plaćeni, ali da se Anibalu - onom s ožiljkom - nije sviđalo što toliko vremena mora da provede stojeći, pošto su ga zbog toga bolele noge i oticali mu zglobavi - upravo u tom trenutku razgovora ušla je devojka čije su suknje lepršale. "Ja sam Senjorita Falko", reče bacivši hitar pogled na stražare, ali obraćajući se Veri. Zatim joj se izraz lica naglo promeni. "Senjara Adelson, nisam vas prepoznala. Izvinite. Molim vas, uđite!"
<BR>&nbsp;&nbsp;&nbsp;&nbsp;&nbsp;"To je nezgodno, draga, vidite, ja nisam posetilac, ja sam zatvorenik. Ova gospoda bila su vrlo ljubazna. Simatrali su da zatvor nikako nije mesto za žene, pa su me doveli ovde. Mislim da i oni treba da uđu, ako ja uđem, da bi me čuvali."
<BR>&nbsp;&nbsp;&nbsp;&nbsp;&nbsp;Obrve Luz Marine spustile su se u finu pravu crtu. Stajala je ćuteći jedan trenutak. "Mogu da pričekaju ovde na ulazu", reče. "Sedite na one sanduke", obrati se Amibalu i Emilijanu. "Senjora Adelson će biti sa mnom."
<BR>&nbsp;&nbsp;&nbsp;&nbsp;&nbsp;Blizanci ukočeno izađoše kroz vrata pored Vere.
<BR>&nbsp;&nbsp;&nbsp;&nbsp;&nbsp;"Molim vas uđite", reče Luz stojeći sa strane, izražavajući na taj način poštovanje prema Veri, koja uđe u dvoranu kuće Falko, s njenim drvenim stolicama koje su prekrivali jastuci, drvenim stolovima i ukrasnim kamenim podom, debelim prozorskim staklima i ogromnin kaminom - u svoj zatvor. "Molim vas sedite", reče njena tamničarka, i ode do unutrašnjih vrata da naruči od posluge kafu.
<BR>&nbsp;&nbsp;&nbsp;&nbsp;&nbsp;Vera nije sela. Dok se Luz vraćala gledala je u devojku sa divljenjem. "Draga moja, vi ste ljubazni i predusretljivi. Ali ja sam zaista uhapšena - po naređenju vašeg oca."
<BR>&nbsp;&nbsp;&nbsp;&nbsp;&nbsp;"Ovo je moja kuća", reče Luz. Njen glas je bio oštar, poput Falkovog, "a to je gostoprimljiva kuća."
<BR>&nbsp;&nbsp;&nbsp;&nbsp;&nbsp;Vera je pomirljivo uzdahnula i sela. Njena siva kosa bila je raščupana od vetra na ulici; zagladila ju je, a zatim mirno sklopila svoje uzane, tamnopute ruke u krilu.
<BR>&nbsp;&nbsp;&nbsp;&nbsp;&nbsp;"Zašto vas je uhapsio?" Pošto se dugo uzdržavala da ga izgovori, pitanje je bilo izbačeno naglo, kao iz topa. "Šta ste učinili?"
<BR>&nbsp;&nbsp;&nbsp;&nbsp;&nbsp;"Pa, došli smo i pakušali da razgavaramo sa Savetom o planovina za novu naseobinu."
<BR>&nbsp;&nbsp;&nbsp;&nbsp;&nbsp;"Jeste li znali da će vas uhapsiti?"
<BR>&nbsp;&nbsp;&nbsp;&nbsp;&nbsp;"Razmatrali smo to kao jednu od mogućnosti."
<BR>&nbsp;&nbsp;&nbsp;&nbsp;&nbsp;"Ali o čemu je tu zapravo reč?"
<BR>&nbsp;&nbsp;&nbsp;&nbsp;&nbsp;"O novom naselju - o slobodi, pretpostavljam. Ali doista, draga, ne smem da o tome razgovaram s vama. Obećala sam da ću biti poslušan zatvorenik, a od zatvorenika se ne očekuje da vrše propagandu svojih zločina."
<BR>&nbsp;&nbsp;&nbsp;&nbsp;&nbsp;"Zato da ne?" reče Luz prezrivo. "Je li taj zločin zarazan, kao prehlada?"
<BR>&nbsp;&nbsp;&nbsp;&nbsp;&nbsp;Vera se nasmeja. "Da!... Znam da smo se već upoznale, ali se ne sećam gde je to bilo."
<BR>&nbsp;&nbsp;&nbsp;&nbsp;&nbsp;U sobu žurno uđe uzbuđena domaćica noseći poslužavnik, postavi ga na sto, i ponovo požuri napolje, uzdišući. Luz je sipala crno, toplo piće - zvano kafa, koje se pravilo od pečenog korena jedne domaće biljike - u šoljice od fine crvene gline.
<BR>&nbsp;&nbsp;&nbsp;&nbsp;&nbsp;"Bila sam na zabavi u Palanci, pre godinu dana", reče. Autoritativne oštrine nestalo je iz njenog glasa, sada je delovala veselo. "Da vidim ples. A i nekoliko puta govorili ste u našoj školi."
<BR>&nbsp;&nbsp;&nbsp;&nbsp;&nbsp;"Naravno! Vi, Lev i sva ta gomila dece došli ste zajedno u školu! Znači da si poznavala Tima. Da li znaš da je umro, na putu za sever?"
<BR>&nbsp;&nbsp;&nbsp;&nbsp;&nbsp;"Ne. Nisam to znala. U divljini", reče devojka i nakon toga nastupi duboka tišina. "Da li je Lev bio... Da li je Lev sada u zatvoru?"
<BR>&nbsp;&nbsp;&nbsp;&nbsp;&nbsp;"On nije pošao s nama. U ratu, znaš, ne raspoređuju se svi vojnici na isto mesto odjednom." Vera, pošto joj se povratilo raspoloženje, srknu kafu i namršti se sa blagim izrazom nezadovoljstva zbog njenog ukusa.
<BR>&nbsp;&nbsp;&nbsp;&nbsp;&nbsp;"U ratu?"
<BR>&nbsp;&nbsp;&nbsp;&nbsp;&nbsp;"Pa, u ratu bez borbe, naravno. Možda je bolje upotrebiti reč pobuna, kao što tvoj otac čini. Može biti, kako se ja nadam, da je reč samo o neslaganju." Luz ju je i dalje gledala s nerazumevanjem. "Ti znaš šta je to rat?"
<BR>&nbsp;&nbsp;&nbsp;&nbsp;&nbsp;"Oh, da, kada stotine ljudi ubijaju jedni druge. Istorija Zemlje, učili smo u školi, bila ih je puna. Ali ja sam mislila... da vaši ljudi ne žele da se bore."
<BR>&nbsp;&nbsp;&nbsp;&nbsp;&nbsp;"Ne", potvrdila je Vera. "Mi se ne borimo. Bar ne s noževima i puškama. Ali kada se jedanput složimo oko toga da li nešto treba preduzeti ili ne, postajemo vrlo uporni, a kada se naša upornost suoči s tuđom tvrdoglavošću, može da dođe do neke vrste rata, do borbe ideja, do jedinog oblika rata koji se uopšte može dobiti. Shvataš?"
<BR>&nbsp;&nbsp;&nbsp;&nbsp;&nbsp;Luz očigledno nije shvatala.
<BR>&nbsp;&nbsp;&nbsp;&nbsp;&nbsp;"No, dobro", reče Vera utešnim glasom, "shvatićeš već."
</P></TD></TR></TABLE>
<P class="next">
<A HREF=p4.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
