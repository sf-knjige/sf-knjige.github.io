<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>7.
<P>&nbsp;&nbsp;&nbsp;&nbsp;&nbsp;Nije prošlo mnogo vremena otkako se Isak Njutn vratio iz Berklijeve banke kad se Aždaja pojavila na vratima i kao da izbacuje strelicu u njegovu kancelariju, najavila:
<BR>&nbsp;&nbsp;&nbsp;&nbsp;&nbsp;"Stigao je Gajster!"
<BR>&nbsp;&nbsp;&nbsp;&nbsp;&nbsp;Unutra uđe omalen čovek s naočarima i prilično velikom glavom rekavši:
<BR>&nbsp;&nbsp;&nbsp;&nbsp;&nbsp;"Profesore Njutn, mi se ranije nismo sreli. Ja sam Džon Džoslin Skabi, sekretar svih fakulteta."
<BR>&nbsp;&nbsp;&nbsp;&nbsp;&nbsp;Dugogodišnjom tradcijom bilo je određeno da je prostrana crna kožna naslonjača rezervisana samo za profesorove specijalne goste. Džoslin Skabi utonu u naslonjaču ispustivši odmah uzdah zadovoljstva. A zatim se istog časa neugodno trgnu i pomeri na ivicu stolice, kao da mu je zbog njene meke udobnosti odjednom postalo neudobno.
<BR>&nbsp;&nbsp;&nbsp;&nbsp;&nbsp;"Moram objasniti", poče Skabi da govori žurnim glasom ostajući gotovo bez daha, "da je u srećnijim vremenima Opšte veće dozvoljavalo pojedinim odeljenjima da sama prave obračune."
<BR>&nbsp;&nbsp;&nbsp;&nbsp;&nbsp;Jedina stvar koja je zbunjivala u ovom iskazu bila je činjenica da je Skabi, poput mnogih ljudi u Kembridžu, izgovarao 'Opšte veće' kao da u reči veće ne postoji samaglasnik 'e', šta je Isaka Njutna na trenutak pomelo.
<BR>&nbsp;&nbsp;&nbsp;&nbsp;&nbsp;"Obračune su, razume se, pomno pregledali revizori Univerziteta, ali, iskreno govoreći i bez namere da javno kritikujem, to nikada nije bila baš zadovoljavajuća procedura", nastavi Skabi.
<BR>&nbsp;&nbsp;&nbsp;&nbsp;&nbsp;"Shvatam šta hoćete da kažete. Kada revizor nije revizor, i tako to."
<BR>&nbsp;&nbsp;&nbsp;&nbsp;&nbsp;"Upravo tako. Drago mi je što razumete šta hoću da kažem - već posle minimuma objašnjenja s moje strane. Kada bi stvar bila izneta na diskusiju, oduzimala je Opštem veću veoma mnogo vremena."
<BR>&nbsp;&nbsp;&nbsp;&nbsp;&nbsp;"Mogu da zamislim."
<BR>&nbsp;&nbsp;&nbsp;&nbsp;&nbsp;"Pa, ishod toga je da ja sada obilazim odeljenja. Što će reći, činim to pre no što se naprave obračuni. To delimično radim kako bih potvrdio da je sve u redu, a takođe uspevam da predložin po neku malu uštedu. Nadam se da i ovo razumete, profesore Njutn."
<BR>&nbsp;&nbsp;&nbsp;&nbsp;&nbsp;"U stvari, odlično razumem", odvrati Isak Njutn. "Vidite, gaspodine Skabi, prvo administrativno iskustvo kad EVNI-ja, to vam je Evropsko veće za nuklearna istraživanja - ne volim skraćenice, ali inače je dugačko za izgovaranje - stekao sam kada su me odredili u laboratorijski komitet za male predmete, zvali smo to Conseil pour quelque chose restraint. U to vreme sam imao dvadeset pet godina, tek sam bio izišao iz Kembridža, te sam sledstveno tome bio još prilično zelen. Naš je posao bio da sprečimo nepotrebno rasipanje po laboratoriji. Otvorilo mi je oči kada sam saznao koliko se stvari razbacuje - to inače nikada ne bih primetio."
<BR>&nbsp;&nbsp;&nbsp;&nbsp;&nbsp;Džon Džoslin Skaba pljesnu lagano rukama i povuče se još bliže rubu naslonjače.
<BR>&nbsp;&nbsp;&nbsp;&nbsp;&nbsp;"Hoćete da kažete da ste sami sebe nadgledali?" Isak Njutn klimnu, a Skabi nastavi: "To je prava vest. Nikada ranije nisam upaznao naučnike koji su disciplinovani. Što se toga tiče, nikada nisam naišao ni na odeljenje koje je disciplinovano."
<BR>&nbsp;&nbsp;&nbsp;&nbsp;&nbsp;"To je delimnčno i pitanje razmera. Kada su u pitanju velike stvari, paput EVNI-ja, onda ste ili disciplinovani ili letite s posla. U našem slučaju imali smo dobre motive. Dok smo ostajali u okviru budžeta - u okviru predračuna koji je odobren na međunarodnom nivou - bili smo kraljevi svog zamka. Niko spolja nije nam se mešao. Ali ako bismo prekaračili budžet, različite birokratije postavljale su nam svu silu pitanja. Kada jednom iskusite tako nešto svesrdno se trudite da Vam se to nikada više ne dogodi. Pored toga, ovo rano iskustvo, stečeno u komitetu za male predmete, mnogo mi je koristilo kada sam kasnije i sam počeo dosta da trošim."
<BR>&nbsp;&nbsp;&nbsp;&nbsp;&nbsp;Džoslin Skabi bio je oduševljen takom razgovora, ali vidljivo se uplašio kada je Isak Njutn sebe spomenuo kao primer čoveka koji je mnogo trošio.
<BR>&nbsp;&nbsp;&nbsp;&nbsp;&nbsp;"Pa onda, protesore Njutne, imajući u vidu Vaše iskustvo, možda bi odmah trebalo da pređem na loše vesti, a da dobre ostavim za posle."
<BR>&nbsp;&nbsp;&nbsp;&nbsp;&nbsp;"Da, želeo bih odmah da čujem loše vesti. Što više loših vesti budem čuo odmah, tim bolje", odvrati Isak Njutn ozbiljnog lica.
<BR>&nbsp;&nbsp;&nbsp;&nbsp;&nbsp;Džoslin Skabi potisnu odgovarajući osmeh, pomislivši kako ne bi trebalo da loše vesti servira uz osmeh. Istim užurbanim glasom on reče:
<BR>&nbsp;&nbsp;&nbsp;&nbsp;&nbsp;"Gotovo me je strah da Vam kažem, profesore Njutn, ali ovo Odeljenje je za deset hiljada funti prekoračilo bankovni račun."
<BR>&nbsp;&nbsp;&nbsp;&nbsp;&nbsp;Umesto odgovora, Isak Njutn stade da pretura po džepu i izvadi novčić od deset penija koji spusti na sto ispred sebe.
<BR>&nbsp;&nbsp;&nbsp;&nbsp;&nbsp;"Kako ne bih zaboravio", reče on uzdržavši se da kaže Džoslinu Skabiju da je otkriće vakuumskih niti koštalo trideset miliona funti sterlinga i da ga je oduševljeni svet okarakterisao kao jeftino.
<BR>&nbsp;&nbsp;&nbsp;&nbsp;&nbsp;"Ah, da", klimnu Skabi, "da ne zaboravite, poput čvora na maramici. Odlična ideja."
<BR>&nbsp;&nbsp;&nbsp;&nbsp;&nbsp;"Možete li mi pružiti neka obaveštenja, gospodine Skabi? Šta mislite koliko procenata ukupnog budžeta odlazi na režijske troškove Univerziteta?" upita Isak Njutn.
<BR>&nbsp;&nbsp;&nbsp;&nbsp;&nbsp;"Mogu Vam na to odgovoriti, jer mi je taj podatak neprestano na umu. Razume se, pitanje je veoma složeno, jer ni sva odeljenja ni svi fakulteti nisu isti. Režijski troškovi nisu isti za naučna odeljenja, kao što je to slučaj među humanitarnim, prirodno. Ali ako gledamo u proseku, rekao bih da naši režijski traškovi iznose polovinu raspoloživih sredstava. Uz veliki trud i budnost uspevam da ih na tome i zadržim. Ne znam zašto je to potrebno, ali izgleda da to uvek deluje."
<BR>&nbsp;&nbsp;&nbsp;&nbsp;&nbsp;"Uračunavši režijske traškove povrh čega?"
<BR>&nbsp;&nbsp;&nbsp;&nbsp;&nbsp;"Plata."
<BR>&nbsp;&nbsp;&nbsp;&nbsp;&nbsp;"Uključujući i plate sekretarica i tehničkih pomoćnika?"
<BR>&nbsp;&nbsp;&nbsp;&nbsp;&nbsp;"Ne, samo akademske plate."
<BR>&nbsp;&nbsp;&nbsp;&nbsp;&nbsp;"Plaća li Univerzitet takse?"
<BR>&nbsp;&nbsp;&nbsp;&nbsp;&nbsp;"Trebalo bi da kažem da plaća. Grad se odnosi prema nama kao da smo krava muzara. Šta mislite? Hoću da kažem, da li očekujete da činimo nešto više?"
<BR>&nbsp;&nbsp;&nbsp;&nbsp;&nbsp;"Još mi nije jasno šta ulazi u Vaše režijske troškove?"
<BR>&nbsp;&nbsp;&nbsp;&nbsp;&nbsp;"Pa, gradske takse koje ste upravo pomenuli, osvetljenje, grejanje, biblioteke, održavanje zgrada i terena, telefoni."
<BR>&nbsp;&nbsp;&nbsp;&nbsp;&nbsp;"Laboratarijska oprema?"
<BR>&nbsp;&nbsp;&nbsp;&nbsp;&nbsp;"Ništa od opreme za istraživanja. Nju nabavljaju NERC, CERC, MRC i pomalo industrijski izvori. Ali oprema za nastavne svrhe - da."
<BR>&nbsp;&nbsp;&nbsp;&nbsp;&nbsp;"Kompjuteri?"
<BR>&nbsp;&nbsp;&nbsp;&nbsp;&nbsp;"Da, i kompjuteri. Znate, prafesore Njutn, neupućenoj osobi reči 'režijski troškovi', liče na skup sumnjivih luksuza. A to je, u stvari, skup krajnje bitnih stvari bez kojih Univerzitet uopšte ne bi mogao da deluje."
<BR>&nbsp;&nbsp;&nbsp;&nbsp;&nbsp;"Rekao bih, gospodine Skabi, da Vi odista radite sasvim dobro. Samo nastavite tako."
<BR>&nbsp;&nbsp;&nbsp;&nbsp;&nbsp;"Stvarno!" uzviknu Džoslin Skabi, nejasno svestan činjenice da se u toku njihovog razgovora izmenio uobičajeni redosled na njegovom rasporedu kojeg se držao tokom opštenja sa glavešinama odeljenja za nauku - tokom opštenja sa, na primer, Boltonom iz geastrofizike, čovekom čiji su računi predstavljali pravi I nepresušni škripac.
<BR>&nbsp;&nbsp;&nbsp;&nbsp;&nbsp;"A sada", reče Skabi ponovo ovlaš lupnuvši šakama, "pređimo na dobre vesti. Član Vašeg osoblja je i izvesna mlada dama, gospođica Haroldsen, koja je očigledno obdarena da stvara neprilike. Opštem veću stiglo je nekoliko predloga da se ona otpusti. Kao što Vam je nesumnjivo poznato, ovo Odeljenje je u nedavnoj prošlosti imalo nekoliko privremenih glavešina, i svaki od njih uputio je Opštem veću -isti predlog."
<BR>&nbsp;&nbsp;&nbsp;&nbsp;&nbsp;"Da se gospođica Haroldsen otpusti?"
<BR>&nbsp;&nbsp;&nbsp;&nbsp;&nbsp;"Tako je."
<BR>&nbsp;&nbsp;&nbsp;&nbsp;&nbsp;"Ima li ona status stalnog univerzitetskog nastavnika? Bojim se da nisam imao vremena da se upaznam s položajem mog osoblja, pa čak ni da se sretnem s većinom."
<BR>&nbsp;&nbsp;&nbsp;&nbsp;&nbsp;"Ne, gaspođica Haroldsen nema status stalnog univerzitetskog nastavnika, ali verovatno Vam je poznato da su se stvari umnogome izmenile za poslednjih petnaest godina što se tiče otpuštanja - mogao bih da kažem da bi se te promene učinile neverovatnim nekome ko je znao Kembridž od pre trideset godina. U još daljoj prošlosti, privremena naimenovanja prerastala su u stalna naimenovanja na osnovu pozitivnih zasluga. Osoba o kojoj je bila reč morala je da pokaže izvanredne kvalitete koji bi zadovaljili starije kolege. Ali danas se od Univerziteta traži da iznese razloge zašto se nekom ko je privremeno primljen ne odobrava da napreduje. Drugim rečima, kola i konj su izmenili mesta, tako da je ono što je nekada predstavljalo normalan završetak privremenih naimenovanja sada preraslo u sporna otpuštanja."
<BR>&nbsp;&nbsp;&nbsp;&nbsp;&nbsp;"Rekao bih da je na taj način otpuštanje postalo neprijatan posao."
<BR>&nbsp;&nbsp;&nbsp;&nbsp;&nbsp;"Naročito ako preraste u parničenje", klimnu Skabi, kome su brige tako izbrazdale lice da je Isak Njutn za trenutak pomislio kako će zaplakati.
<BR>&nbsp;&nbsp;&nbsp;&nbsp;&nbsp;"Najveći izazivači neprilika, prirodno, zadaju najviše glavobolje."
<BR>&nbsp;&nbsp;&nbsp;&nbsp;&nbsp;"Upravo tako, profesore Njutn. Znači, biće Vam lako da shvatite zašto Opšte veće ne želi da se meša u slučaj gaspođice Haroldsen, mlade dame koju bije glas da je izazivač nevolja neuobičajenih razmera."
<BR>&nbsp;&nbsp;&nbsp;&nbsp;&nbsp;"Prilično pristalih razmera, pretpostavljam gospodine Skabi?"
<BR>&nbsp;&nbsp;&nbsp;&nbsp;&nbsp;"Oh, ah da. Pa, verovatno, ali pre bih rekao da je pravi problem jezik mlade dame. Čini mi se da je Vilijam Kongrejv bio taj koji je rekao:
<BR>
<BR>&nbsp;&nbsp;&nbsp;&nbsp;&nbsp;Ali čim ta lepotica prozbori
<BR>&nbsp;&nbsp;&nbsp;&nbsp;&nbsp;S njenih koralnih usana glupost silazi...
<BR>
<BR>&nbsp;&nbsp;&nbsp;&nbsp;&nbsp;Biće vam drago da znate, profesore Njutn, da je Opšte veće odlučilo da u znak dobre volje prema Vama, nastavi s preporukama. U ovom slučaju uhvatićemo se ukaštac s poteškoćama držeći Vam stranu bez obzira na moguće posledice."
<BR>&nbsp;&nbsp;&nbsp;&nbsp;&nbsp;Isak Njutn oseti očajničku potrebu da se strese poput psa koji je tek izišao iz dubokog bazena. Prvo, ne bi mu dozvolili da sam izabere sekretaricu; a sada su uzimali aktivnog učešća u otpuštanju njegovog osoblja. Sledeći korak bio bi sigurno još razorniji, nešto poput uništenja Laboratorije vodenim topom.
<BR>&nbsp;&nbsp;&nbsp;&nbsp;&nbsp;"Za mene pastoji samo jedan razlog zbog koga bih smatrao za potrebno da preporučim otpuštanje bilo kog člana mog osoblja, gaspodine Skabi, a to je velika nesposobnost."
<BR>&nbsp;&nbsp;&nbsp;&nbsp;&nbsp;Zabeleživši u umu da tu smešnu stvar treba zameniti pravim intertonskim sistemom, Isak Njutn pritisnu zvonce na stolu. Onog trenutka kada se Aždaja pojavila na vratama, on joj doviknu:
<BR>&nbsp;&nbsp;&nbsp;&nbsp;&nbsp;"Gospođo Ganter, hoćete li, molim Vas, da mi donesete dosje gospođice Haroldsen."
<BR>&nbsp;&nbsp;&nbsp;&nbsp;&nbsp;"Biće mi više nego drago da to učinim, profesore", odgovori Aždaja uz širok, jasan osmeh što joj je zaigrao na licu kada se setila vrućih izveštaja o toj Haroldsenovoj koje je ona, na svoju sreću, prekucavala i slala Opštem veću.
<BR>&nbsp;&nbsp;&nbsp;&nbsp;&nbsp;Vrući uzveštaji nalazili su se na vrhu padebljeg dasjea. Ne obrativši pažnju na njih, Isak Njutn pređe brzo preko ostalih papira, našavši na kraju ono što je želeo - curriculum vitae Frensis Margaret Haroldsen. Bilo mu je potrebno svega nekoliko sekundi da pronađe ono šta je tražio. Padigavši pogled prema Džonu Džaslinu Skabiju on reče:
<BR>&nbsp;&nbsp;&nbsp;&nbsp;&nbsp;"Prva u prirodnim naukama među kandidatima koji su položili I deo, prva u fizici II deo, doktorirala ovde, u Kevendišu. Sve to isto piše i u mojim papirima, gospodine Skabi, a ja sam uvek mislio da nisam bio loš."
<BR>&nbsp;&nbsp;&nbsp;&nbsp;&nbsp;Džoslin Skabi iskobelja se iz naslonjače rekavši:
<BR>&nbsp;&nbsp;&nbsp;&nbsp;&nbsp;"Pa, to se podrazumeva, ako Vama odgovara postojeća situacija, odgovaraće u Opštem veću. Samo smo želeli da pomognemo. Mislim da je vreme da se bacim na posao. Vaša sekretarica mi može pokazati pojedinosti, ali vratiću se da još jednom porazgovaramo, da kažemo, otprilike, kroz sat i po?"
<BR>&nbsp;&nbsp;&nbsp;&nbsp;&nbsp;Pokazavša tada prema novčiću od deset penija na stolu Skabi dodade:
<BR>&nbsp;&nbsp;&nbsp;&nbsp;&nbsp;"Moraćemo o mnogo čemu da porazmislimo."
</P></TD></TR></TABLE>
<P class="next">
<A HREF=p9.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
