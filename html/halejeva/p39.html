<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>37.
<P>&nbsp;&nbsp;&nbsp;&nbsp;&nbsp;"Mislimo da si u nekim stvarima pogrešio, Isače", reče Kurt Valdhajm u trenutku kada su on i Fransis Margaret Haroldson ulazili u kancelariju Isaka Njutna. Valdhajm je nosio veliki bokal pun vrele kafe koja se pušila i na kome je on stalno grejao ruke.
<BR>&nbsp;&nbsp;&nbsp;&nbsp;&nbsp;"Mislim da je ova vlažna studen u Kembridžu gora od klime na vrhu Mont-Everesta", reče on.
<BR>&nbsp;&nbsp;&nbsp;&nbsp;&nbsp;"A gde sam to pogrešio?" upita Isak Njutn.
<BR>&nbsp;&nbsp;&nbsp;&nbsp;&nbsp;"U pogledu onog slepog vrtenja u svemiru", reče Kurt Valdhajm. "U svom sinoćnom učenom izlaganju spomenuo si da se komete slepo vrte. Rekao si da su dezorijentisane. Ali zbog čega ne bi moglo da bude senzora na površini komete? Senzora po čitavoj površini svake komete, poput očiju - poput hiljada ili, čak, miliona očiju. A, Isače? Šta kažeš na jednu tako moćmu ideju?" završio je Valdhajm uz svoj uobičajen polušeretski osmeh.
<BR>&nbsp;&nbsp;&nbsp;&nbsp;&nbsp;"Komete se kreću u orbitama što ih odvode veoma daleko od Sunca. One, u stvari, provode najveći deo vremena veoma daleko od Sunca, toliko daleko da temperatura na njihovoj površini nikada ne nože biti mnogo iznad apsolutne nule. Jednostavno ne mogu da prihvatim da oči valjano funkcinišu pri takvoj temperaturi", odgovorio je Isak Njutn.
<BR>&nbsp;&nbsp;&nbsp;&nbsp;&nbsp;"Nisam mislio na biološke oči, naravno", složio se Valdhajm, "već na elektronske. Zašto da ne, Isače?"
<BR>&nbsp;&nbsp;&nbsp;&nbsp;&nbsp;"Elektronske oči zahtevaju manufakturnu proizvodnju. Kako bi se inače razdvojili materijali koji ih sačinjavaju - elementi kakvi su selenijum, poluprovodnici i tako dalje?"
<BR>&nbsp;&nbsp;&nbsp;&nbsp;&nbsp;"Pa ipak, zašto da ne? Biološke ćelije su posebno efikasne u razdvajanju različitih elemenata. Tvoje tumačenje bioloških nuklearnih reaktora u untrašnjosti kometa počiva upravo na takvoj činjenici. Ili sam te ja pogrešno razumeo, Isače?" bio je uporan Valdhajm, i dalje sa svojim mirnim šeretskim osmehom.
<BR>&nbsp;&nbsp;&nbsp;&nbsp;&nbsp;"Morala bi da postoji naka vrsta žica ili provodnih kanala koji bi povezivali smrznutu površinu s toplijom unutrašnjošću", nastavi Isak Njutn, "inače se informacije ne bi mogle preneti od senzora."
<BR>&nbsp;&nbsp;&nbsp;&nbsp;&nbsp;"Pa opet, zašto da ne? Znaš, Isače, počinješ da ličiš na čoveka koji se tvrdoglavo drži svojih stavova u raspravi. Izraz očajanja pomalja se na tvom licu."
<BR>&nbsp;&nbsp;&nbsp;&nbsp;&nbsp;Frensis Margaret se njihala na naslonu za ruke velike kožne fotelje.
<BR>&nbsp;&nbsp;&nbsp;&nbsp;&nbsp;"Razborito je", reče ona, "pretpostaviti najbolje, pretpostaviti da je baš onako kako bi moglo biti, ako shvataš šta hoću da ti kažem."
<BR>&nbsp;&nbsp;&nbsp;&nbsp;&nbsp;Isak Njutm je nekoliko puta lupnuo olovkom po površini stola, a onda pomalo nevoljno klimnu glavom.
<BR>&nbsp;&nbsp;&nbsp;&nbsp;&nbsp;"Vrlo dobro, hajde da pretpostavimo najbolje. Pretpostavimo da Halejeva kometa poseduje neku vrstu senzora po čitavoj površini. Vi biste želeli da ti senzori budu u faznoj korelaciji, pretpostavljam."
<BR>&nbsp;&nbsp;&nbsp;&nbsp;&nbsp;"Zašto da ne?" složio se Kurt Valdhajm.
<BR>&nbsp;&nbsp;&nbsp;&nbsp;&nbsp;"Tako da kometa može da ostvaruje korelaciju svojih senzora...", nastavio je Isak Njutn.
<BR>&nbsp;&nbsp;&nbsp;&nbsp;&nbsp;"Da dejstvuje kao kakav ogroman teleskop", zaključila je Frensis Margaret.
<BR>&nbsp;&nbsp;&nbsp;&nbsp;&nbsp;"Na svim talasnim dužinama?"
<BR>&nbsp;&nbsp;&nbsp;&nbsp;&nbsp;"Pretpostavljam ne na svim odjednom", reče Valdhajm, "sem ako površina komete nije podeljena na veći broj teleskopa tako da su neki od njih na kratkim a neki na dugim talasima."
<BR>&nbsp;&nbsp;&nbsp;&nbsp;&nbsp;"I sa sposobnošću kako odašiljanja tako i prijema?"
<BR>&nbsp;&nbsp;&nbsp;&nbsp;&nbsp;"I dalje, zašto da ne? Šta je, Isače?" upita Valdhajm.
<BR>&nbsp;&nbsp;&nbsp;&nbsp;&nbsp;"Sinula mi je jedna ideja."
<BR>&nbsp;&nbsp;&nbsp;&nbsp;&nbsp;"Da li se sme pitati o čemu je reč?"
<BR>&nbsp;&nbsp;&nbsp;&nbsp;&nbsp;"Ne, ne sme se. Ideja je takva da se mnogim ljudima, ne bi naročito svidela."
<BR>&nbsp;&nbsp;&nbsp;&nbsp;&nbsp;"Bolje, dakle, da o tome ništa ne znamo?"
<BR>&nbsp;&nbsp;&nbsp;&nbsp;&nbsp;"Kao mala deca", upade Frensis Haroldsen.
<BR>&nbsp;&nbsp;&nbsp;&nbsp;&nbsp;"Mnogo bolje", klimnu Isak Njutn. "Zbog onog što ne vidi - srce ne pati."
<BR>&nbsp;&nbsp;&nbsp;&nbsp;&nbsp;"Hvala lepo." Napravila je grimasu promenivši položaj tela na naslonu fotelje.
<BR>&nbsp;&nbsp;&nbsp;&nbsp;&nbsp;"Ukratko", nastavi Isak Njutn, "kometa može ili da prima signale u snopu ili da ih odašilje u snopu. Na taj način može da uobliči sliku sveta oko sebe."
<BR>&nbsp;&nbsp;&nbsp;&nbsp;&nbsp;"Noćno nebo", složila se Frensis Margaret. "Vedro nebo, takođe."
<BR>&nbsp;&nbsp;&nbsp;&nbsp;&nbsp;"Iako se kometa obrće?"
<BR>&nbsp;&nbsp;&nbsp;&nbsp;&nbsp;"Da, iako se obrće. Iako se obrne oko svoje ose za tri ili četiri sata. Ta situacija ne bi trebalo da bude mnago drugačija od naše, ovde na Zemlji."
<BR>&nbsp;&nbsp;&nbsp;&nbsp;&nbsp;"Osim što", naglasi Kurt Valdhajm, "ukoliko stoji više ustrojstava ekvivalentnih teleskopu, jedno bi uvek moglo da se nalazi na tamnoj strani, upereno u smeru suprotnom od Sunca."
<BR>&nbsp;&nbsp;&nbsp;&nbsp;&nbsp;"Pokušavaš da mi prodaš pravo mnogoglavo čudovište nalik na hidru Kurte. Oči na sve strane."
<BR>&nbsp;&nbsp;&nbsp;&nbsp;&nbsp;"Lepa stvar, zar ne?"
<BR>&nbsp;&nbsp;&nbsp;&nbsp;&nbsp;Izgledalo je da je Isak Njutn utonuo u misli; tišina se spustila na troje ljudi.
<BR>&nbsp;&nbsp;&nbsp;&nbsp;&nbsp;Kurt Valdhajm je otišao do table i stao da računa, pišući sitnim urednim rukopisom, dok je Frensis Haroldsen još jednom promenila položaj na naslonu crne kožne fotelje.
<BR>&nbsp;&nbsp;&nbsp;&nbsp;&nbsp;Posle dužeg vremena Isak Njutn je ustao od stola, otišao do prozora, a zatim se okrenuo i rekao glasom koji kao da je dolazio izdaleka.
<BR>&nbsp;&nbsp;&nbsp;&nbsp;&nbsp;"Mogu da shvatim način na koji bi kometa uspela da upravlja teleskopima ukoliko je okrenuta spoljašnjem svemiru. Posmatrala bi zanimljive stvari - baš kao što i mi to činimo. Ali na koji način bi mogla da odluči da upravlja odašiljanjem?"
<BR>&nbsp;&nbsp;&nbsp;&nbsp;&nbsp;"Pa, ako može da vidi Zemlju, ne shvatam zbog čega bi trebalo da bude bilo kakvih teškoća?" odgovori Frensis Margaret.
<BR>&nbsp;&nbsp;&nbsp;&nbsp;&nbsp;"Ono što Isaka muči, a ni nama nije daleko", počeo je Kurt Valdhajm uz svoj blagi osmeh, okrećući se od table, "jeste kako jedna kometa može da šalje poruke drugoj kometi?"
<BR>&nbsp;&nbsp;&nbsp;&nbsp;&nbsp;"Tako je", uzviknu Isak Njutn. "Komete uglavnom naseljavaju daleke kutove Sunčevog sistema gde su potpuno nevidljive."
<BR>&nbsp;&nbsp;&nbsp;&nbsp;&nbsp;"Možda optički, ali šta je sa radio-vezom?" upita Frensis Margaret.
<BR>&nbsp;&nbsp;&nbsp;&nbsp;&nbsp;"Ukoliko bi jedna kometa znala gde se nalazi druga, njih dve bi, naravno, mogle da komuniciraju radio-vezom. Ali one to ne znaju niti mogu da znaju", odgovori Isak Njutn. "Kada bi bilo samo stotinu kometa mogao bih da shvatim načine na koje bi mogle da saznaju međusobne položaje; odašiljanjem signala u pravcu Sunca mogle bi da otkriju, na primer, Halejevu kometu. U tom slučaju, Halejeva kometa bi znala gde se nalazi svaka od ovih prvih a mogla bi o tome da obavesti ostale."
<BR>&nbsp;&nbsp;&nbsp;&nbsp;&nbsp;"Bilo bi nužno da se odrede kako razdaljine tako i pravci kretanja", istakao je Kurt Valdhajm.
<BR>&nbsp;&nbsp;&nbsp;&nbsp;&nbsp;"Slažem se. Ali sve ovo moglo bi da bude ostvarljivo pod uslovom da je reč o samo nekoliko kometa. Halejeva kometa je osuđena na umiranje, to je kometa koja stalno isparava u svemiru. Ona bi mogla da otkrije položaje pregršt drugih, ali to bi bila samo kap u okeanu, ako imamo u vidu sve one milijarde kometa."
<BR>&nbsp;&nbsp;&nbsp;&nbsp;&nbsp;"Na šta si to nabasao u čitavoj ovoj pomrčini, Isače?"
<BR>&nbsp;&nbsp;&nbsp;&nbsp;&nbsp;"Palo mi je na um kako bi izgledalo kada bi svaka kometa bila ćelija džinovskog mozga, istinski džinovskog mozga. Čak i jedna kometa bi, prema našim merilima, mogla da bude džinovski mozak, ali pamislite na mozak od stotinu milijardi različitih delova pri čemu je svaka kometa jedna komponenta. No, u sadašnjim okolnostima, to je mozak s neuređenim ćelijama, bez međusobnih veza. Džinovski mozak u stanju koje bismo mogli nazvati vegetativnim."
<BR>&nbsp;&nbsp;&nbsp;&nbsp;&nbsp;"Nastavi", obodrila ga je Frensis Haroldsen kad je Isak Njutn zastao oklevajući za trenutak.
<BR>&nbsp;&nbsp;&nbsp;&nbsp;&nbsp;"Još otkako smo se upustili u ovaj posao opseda me osećaj hitnosti - kao da postoji nešto presudno važno što bi trebalo učiniti. Mislim da na neki način svako ima taj isti osećaj. Ne u pogledu komete, već u pogledu postojanja neke svrhe u svemu tome."
<BR>&nbsp;&nbsp;&nbsp;&nbsp;&nbsp;"U životu ljudi?"
<BR>&nbsp;&nbsp;&nbsp;&nbsp;&nbsp;"Da, u životu ljudi. Ljudi su to osećali od pradavnih vremena: zbog čega su podizali crkve, zbog čega su instinktivno verovali u odnos između sebe i tajanstvene svrhe, na neki način povezane s nebom - svrhe povezane sa svetom izvan Zemlje."
<BR>&nbsp;&nbsp;&nbsp;&nbsp;&nbsp;"To je vrlo mistično, Isače. Teško da to možemo izračunati."
<BR>&nbsp;&nbsp;&nbsp;&nbsp;&nbsp;"Baš u tome grešiš, Kurte. A šta ako pretpostavimo da mi, ljudska bića, imamo unapred programirano čulo svrhovitosti. Kada se ono identifikuje na ispravan način, stvari uopšte nisu mistične. Cilj je uspostaviti svojevrsnu kosmičku telefonsku razmenu informacija, nervni centar koji bi probudio taj odista džinovski mozak iz sadašnjeg vegetativnog stanja i pretvorio ga u dominirajući činilac naše galaksije. Možda, čak, u dominirajući činilac čitavog univerzuma."
<BR>&nbsp;&nbsp;&nbsp;&nbsp;&nbsp;"Lepe reči, nema šta, Isače, ali kako to da izračunamo?"
<BR>&nbsp;&nbsp;&nbsp;&nbsp;&nbsp;"Izračunaćemo ako je nešto takvo moguće."
<BR>&nbsp;&nbsp;&nbsp;&nbsp;&nbsp;"Vrlo dobro, hajde da izračunamo da li je to moguće."
<BR>&nbsp;&nbsp;&nbsp;&nbsp;&nbsp;Kurt Valdhajm je polako i brižljivo izbrisao simbole koje je nešto ranije ispisao na tabli, a zatim se, ozbiljnog izraza lica, okrenuo prema Isaku Njutnu.
<BR>&nbsp;&nbsp;&nbsp;&nbsp;&nbsp;"Pa?"
<BR>&nbsp;&nbsp;&nbsp;&nbsp;&nbsp;"Prva stvar o kojoj treba da odlučimo jeste koliko je teleskopa potrebno za našu kosmičku telefonsku razmenu informacija. Pretpostavimo da ima ukupno sto milijardi kometa i da svaki teleskop može da obezbedi kanale dovoljne za... recimo, hiljadu kometa. U tom slučaju bilo bi nam potrebno sto miliona teleskopa."
<BR>&nbsp;&nbsp;&nbsp;&nbsp;&nbsp;"To je mnogo teleskopa, Isače!"
<BR>&nbsp;&nbsp;&nbsp;&nbsp;&nbsp;"Svestan sam toga. Ali to je samo vrednosna procena a ne izračunavanje. Počnimo s proračunom koliko bi nam prostora bilo neophodno. Recimo da je za svaki teleskop potrebno pola kvadratnog kilometra, što bi sigurno bilo više nego dovoljno. To znači da prastorni zahtevi iznose sto miliona kvadratnih kilometara. Koliko je to u odnosu na površinu Zemlje?"
<BR>&nbsp;&nbsp;&nbsp;&nbsp;&nbsp;"Čitave Zemlje?"
<BR>&nbsp;&nbsp;&nbsp;&nbsp;&nbsp;"Da, čitave Zemlje. Ako nam je potrebna površina veća od čitave Zemlje onda je ideja neosnovana. U suprotnom, ostvarljiva je."
<BR>&nbsp;&nbsp;&nbsp;&nbsp;&nbsp;Kurt Valdhajm je nekoliko trenutaka računao, a onda reče:
<BR>&nbsp;&nbsp;&nbsp;&nbsp;&nbsp;"Površina čitave Zemlje iznosi pet stotina miliona kvadratnih kilometara od čega dve trećine otpada na okeane. Stoga je raspoloživa površina nešto manja od dve stotine miliona kvadratnih kilometara. Tvoja ideja stoji, Isače, ali jedva."
<BR>&nbsp;&nbsp;&nbsp;&nbsp;&nbsp;"Stoji. To je sve što treba da znam u ovom trenutku. Pri tom sam bio veoma konzervativan u pogledu prostora potrebnog za svaki teleskop."
<BR>&nbsp;&nbsp;&nbsp;&nbsp;&nbsp;"A šta je s troškovima? Biće sigurno apsurdni", upade Frensis Margaret.
<BR>&nbsp;&nbsp;&nbsp;&nbsp;&nbsp;"U pravu si. Pogledajmo koliki su troškovi. Koliko će koštati svaki teleskop?"
<BR>&nbsp;&nbsp;&nbsp;&nbsp;&nbsp;"Nećeš hteti jeftine i nikakve. Prema sadašnjim cenama, jedan košta sto miliona dolara", nastavi Fransis Margaret.
<BR>&nbsp;&nbsp;&nbsp;&nbsp;&nbsp;"To važi za teleskope naručene na komad-dva. Trebovani na veliko, uz tehnološka unapređenja s razvojem projekta, cena bi im se dabrano spustila - na, recimo, deset miliona dolara po komadu", reče Isak Njutn.
<BR>&nbsp;&nbsp;&nbsp;&nbsp;&nbsp;Kurt Valdhajm je odmah ispisao cifru od 1.000 000 000 000 000 dolara na tabli rekavši uz svoj šeretski osmeh:
<BR>&nbsp;&nbsp;&nbsp;&nbsp;&nbsp;"Ne traćiš vreme na razmišljanja o tričarijama, Isače."
<BR>&nbsp;&nbsp;&nbsp;&nbsp;&nbsp;Na šta je Isak Njutn uzvratio:
<BR>&nbsp;&nbsp;&nbsp;&nbsp;&nbsp;"Hiljadu milijardi je oko sto godišnjih prihoda čitavog sveta. Ali mi se ne bavimo jednom godinom. Bitno je da bi ljudi trebalo da konstruišu kompletnu telefonsku razmenu informacija ne u jednoj od naših godina već u orbitalnim periodima samih kometa koji dostižu i sto hiljada zemaljskih godina. Stoga bismo bili na pravom tragu kad bismo rekli da je ovo projekt za mnogo milenija, a ne za vek ili dekadu. U tom slučaju ne bi koštao više od pet procenata ekonomskog obrta čovečanstva, što bi bila gornja granica, s obzirom na to da bi obezbedio neposredan uticaj na čitavu ekonomsku aktivnost ljudske rase."
<BR>&nbsp;&nbsp;&nbsp;&nbsp;&nbsp;"Vrlo je čudno", reče Frensis Margaret zamišljeno.
<BR>&nbsp;&nbsp;&nbsp;&nbsp;&nbsp;"Šta je čudno?"
<BR>&nbsp;&nbsp;&nbsp;&nbsp;&nbsp;"Pa, kada posmatraš ekonomiju, ona liči na brod bez kormila - izvan je svake kontrole, a sve vrste ljudi nasrću da se dočepaju kormilarskog točka. Mislim na političare, ekonomiste i proroke, uopšte uzevši. Pa ipak, ta stvar je kao masna motka. Čini se da niko nije u stanju da je ščepa."
<BR>&nbsp;&nbsp;&nbsp;&nbsp;&nbsp;Isak Njutn je klimao glavom dok su mu u galopu pristizale nove misli.
<BR>&nbsp;&nbsp;&nbsp;&nbsp;&nbsp;"Da", reče on posle dužeg ćutanja. "Sve se uklapa."
<BR>&nbsp;&nbsp;&nbsp;&nbsp;&nbsp;"Uklapa se gotovo izvanredno, zar ne? Manji projekt ne bi bio naročito plodonosan. Ali ovakav bi obezbedio siguran i postojan pravac..."
<BR>&nbsp;&nbsp;&nbsp;&nbsp;&nbsp;"S velikim podsticajem razvoja u elektronici", složio se Valdhajm.
<BR>&nbsp;&nbsp;&nbsp;&nbsp;&nbsp;"I postojanim, svrsishodnim zapošljavanjem velikog broja ljudi."
<BR>&nbsp;&nbsp;&nbsp;&nbsp;&nbsp;"Ali to nije moguće ostvariti", reče Frensis Margaret žalostivo.
<BR>&nbsp;&nbsp;&nbsp;&nbsp;&nbsp;"Zbog čega?"
<BR>&nbsp;&nbsp;&nbsp;&nbsp;&nbsp;"Zbog politike. Ne možeš angažovati ljude na tako ogromnom projektu i imati u isto vreme konfrontaciju supersila. Ne može da funkcioniše u ekonomskom smislu."
<BR>&nbsp;&nbsp;&nbsp;&nbsp;&nbsp;Zavladala je duga tišina koju je konačno narušio Isak Njutn.
<BR>&nbsp;&nbsp;&nbsp;&nbsp;&nbsp;"Sve dolazi u žižu", poče on. "Ljudi se nalaze na raskrsnici. Mogu da se suprotstave jedni drugima kroz konfrontaciju supersila, što ih najverovatnije vodi propasti i istrebljenju, odnosno prepuštanju Sunčevog sistema večitom vegetiranju; ili mogu da podignu značaj našeg sistema do visine koju je teško i zamisliti."
<BR>&nbsp;&nbsp;&nbsp;&nbsp;&nbsp;Kurt Valdhajm nije dao da ga zavedu ovi visoko lebdeći sentimenti.
<BR>&nbsp;&nbsp;&nbsp;&nbsp;&nbsp;"Nalazim da je pomalo čudno", reče on, "što smo došli do ekonomskih merila koja su koristili i faraoni kada su gradili piramide, što je, takođe, trajalo milenijum ili dva. Srazmerno našoj tehnologiji, to je isto."
<BR>&nbsp;&nbsp;&nbsp;&nbsp;&nbsp;"A isto i kao vojni budžet na Zemlji", dadade Frensis Margaret. "Isti efekat kantrolisanja ljudi, opšte uzevši; isto kao kod izgradnje Stounhendža u doista drevna vremena. Ali kako je to moglo ikada da se dogodi? Ljudi jednostavno ne pristaju na takve stvari. Mi smo imali poprilične tekoće da se domognemo jednog jedinog satelita."
<BR>&nbsp;&nbsp;&nbsp;&nbsp;&nbsp;"Postoji velika razlika", usprotivio se Isak Njutn. "U početku smo radili u mraku, ne znajući za čim tragamo."
<BR>&nbsp;&nbsp;&nbsp;&nbsp;&nbsp;"A sad kad znamo...", upita Frensis Margaret.
<BR>&nbsp;&nbsp;&nbsp;&nbsp;&nbsp;"...ili mislimo da znamo", dodade Kurt Valdhajam.
<BR>&nbsp;&nbsp;&nbsp;&nbsp;&nbsp;"Moramo to da učinimo", odvrati Isak Njutn dajući najprostiji mogući odgovor.
<BR>&nbsp;&nbsp;&nbsp;&nbsp;&nbsp;"Baš tako! Moramo to da učinimo. Da promenimo sve!"
<BR>&nbsp;&nbsp;&nbsp;&nbsp;&nbsp;"Pa, šta još tu ima da se uradi osim da se pribegne nekolikim taktičkim poteščićima ne gubeći više ni časka u pokušajima da se ubedi par snmnjala kakvi ste vas dvoje?" zaključi Isak Njutn.
<BR>&nbsp;&nbsp;&nbsp;&nbsp;&nbsp;"Kakvi, bi ti taktički potezi mogli biti?" hteo je da dozna Kurt Valdhajm, ali je telefon sprečio Isaka Njutna da bilo kako odgovori.
<BR>&nbsp;&nbsp;&nbsp;&nbsp;&nbsp;Pošto je nekoliko trenutaka slušao, Isak Njutn spusti slušalicu i reče:
<BR>&nbsp;&nbsp;&nbsp;&nbsp;&nbsp;"Natrag u stvarnost. Bila je to predsednikova kancelarija. Odlučili su da sazovu opšte izbore."
</P></TD></TR></TABLE>
<P class="next">
<A HREF=p40.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
