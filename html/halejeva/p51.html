<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>49.
<P>&nbsp;&nbsp;&nbsp;&nbsp;&nbsp;Na svaku veću kometu koja je postajala predmet pažnje javnog mnjenja, dolazilo je mnogo malih kometa koje su prolazile neopaženo. I kometa X bila bi jedna od potonjih da je put nije naveo sasvim blizu Zemlje i da je slučajno nije primetio jedan japanski astronom. Ovo prvo uočavanje bilo je potom potvrđeno iz opservatorije Tonanzintla u Meksiku i sovjetske opservatorije u pamirskim planinama. Nije, međutim, bilo nikakvih reakcija iz najvećih svetskih astronomskih ustanova koje su sve bile zaokupljene onim što su smatrale da je važniji posao. Čitava Evropa je, osim toga, bila prekrivena teškim oblacima za vreme tih nekoliko kritičnih dana, inače bi zasigurno kometu X videli i mnogi evropski amateri-osmatrači kometa.
<BR>&nbsp;&nbsp;&nbsp;&nbsp;&nbsp;Proteklo je nekih pet nedelja od prolaska komete X kada je zakazan još jedan sastanak Politbiroa s neobičnom tačkom dnevnog reda. Samo za tu tačku na sastanak su bila pozvane dve osobe sa strane: Igor Lobačevski, profesor mikrobiologije na Moskovskom univerzitetu, i Aleksandar Krilov iz Odelenja za vanteritorijalno delovanje KGB-a. Obojica su zauzimali dovoljno visoka mesta u nomenklaturi, pa ipak, nijedan od njih ni u snu nije očekivao da ikad bude pozvan, makar samo i u vezi sa jednom tačkom, na sastanak Politbiroa. Zbog toga su bili razumljivo nervozni pogotovo kada su videli da jedan od članova komiteta ima naviku da iznenada guta ogromne količine vazduha.
<BR>&nbsp;&nbsp;&nbsp;&nbsp;&nbsp;Igor Lobačevski je zaključio da je najbolje i najsigurnije da pripremi pisani koncept svog svedočenja, koje je pročitao potpuno ravnim glasom. Na ovaj način nikada nije mogao da bude optužen, prema zajedničkom mišljenju njegove supruge i njegovom, do koga su došli posle iscrpne diskusije, da podrazumeva, ako već otvoreno ne govori, bilo šta rđavo.
<BR>&nbsp;&nbsp;&nbsp;&nbsp;&nbsp;"Trećeg maja", počeo je on, "neobična bolest pojavila se u gradu Onegi, koji leži na vrhu zaliva Onezskoj u Belom moru, na nekih sto pedeset kilometara jugozapadno od glavnog grada Arhangelska. Neobični simptomi te bolesti najbolje se mogu opisati sledećim navodima iz pera antičkog grčkog pisca Tukidida:
<BR>
<BR>&nbsp;&nbsp;&nbsp;&nbsp;&nbsp;...unutrašnja groznica bila je jaka - paćenici nisu mogli da podnesu na sebi ni najlakšu platnenu odeću; vapili su da ostanu nagi, i ni za čim nisu toliko žudeli koliko da se bace u hladnu vodu... Mučila ih je neprestana žeđ, koja se nije dala utažiti, pili oni manje ili više. Nije bilo načina da predahnu, a nesanica ih je mučila dan i noć..."
<BR>
<BR>&nbsp;&nbsp;&nbsp;&nbsp;&nbsp;Okončavši citat Lobačevski je pogledao oko sebe, a onda je produžio istim jednoličnim glasom:
<BR>&nbsp;&nbsp;&nbsp;&nbsp;&nbsp;"Ja, Igor Lobačevski, pozvan sam od strane Centralnog upravnog komiteta Akademije nauka Sovjetskog Saveza da istražim ovo akutno izbijanje bolesti u gradu Onegi, zato što sam svojevremeno načinio studiju o gari, bolesti sa simptomima sličnim gore navedenim. Gara, ponegde poznata kao groznica svetog Antonija, prouzrokovana je gljivom Chaviceps purpurea koja se povremeno nalazi u pekarskom brašnu, tako da je bolest posledica konzumiranja peciva, obično hleba.
<BR>&nbsp;&nbsp;&nbsp;&nbsp;&nbsp;Sedmog maja, otputovao sam iz Moskve u grad Onegu gde sam zajedno sa tamošnjim lekarima ispitao određen broj ljudi koji su patili od ove bolesti. Iako je na prvi pogled bilo sličnosti sa garom, ispoljile su se i određene protivrečnosti koje su u meni probudile sumnje da je možda u pitanju neka druga bolest. Ukratko, obavljeni su virusološki testovi na swabsu i drugim uzrocima koji su odmah poslati u Moskvu. Tu su drugovi iz Instituta za virusologiju uspešno izolovali novi oblik virusa herpesa. Taj novi oblik dobio je naziv 'Pseudogara' po analogiji s oblikom virusa herpesa poznatog pod imenom 'pseudobesnilo' koji izaziva bolest 'ludog svrabeža' kod stoke.
<BR>&nbsp;&nbsp;&nbsp;&nbsp;&nbsp;Ostaje mi da završim svoje svedočenje u vedrijem tonu", nastavio je Lobačevski istim sivim glasom kao i do tada. "Nasuprot gari koja ostavlja ozbiljne posledice u cirkulaciji, koje mogu na kraju da prouzrokuju gangrene u nogama, nosu i u ušima, ova nova bolest uzima dobroćudan tok, ostavljajući svoje žrtve u ne mnogo lošijem stanju od onog pre bolesti ako se posmatra na duži rok. Tehničke podrobnosti iznete su u prilogu mog izveštaja."
<BR>&nbsp;&nbsp;&nbsp;&nbsp;&nbsp;Čim je Lobačevski jedva primetnim pokretom ruke dao znak da je završio, broj Jedan je zapitao:
<BR>&nbsp;&nbsp;&nbsp;&nbsp;&nbsp;"Ukratko, druže Lobačevski, u kom pogledu je ta bolest bila neobična?"
<BR>&nbsp;&nbsp;&nbsp;&nbsp;&nbsp;"Bila je neobična po snazi napada, po izuzetnosti svojih simptoma i po novom obliku virusa koji ju je izazvao."
<BR>&nbsp;&nbsp;&nbsp;&nbsp;&nbsp;"Da li je bilo lako prepoznati bolest?"
<BR>&nbsp;&nbsp;&nbsp;&nbsp;&nbsp;"Onog trenutka kada je bila opisana, više se nije moglo pogrešiti."
<BR>&nbsp;&nbsp;&nbsp;&nbsp;&nbsp;"Pre nego što zamolim druga Labačevskog da napusti sastanak, zanima me da li ima još pitanja?" nastavio je broj Jedan.
<BR>&nbsp;&nbsp;&nbsp;&nbsp;&nbsp;Zakratko je zavladala tišina koju je posle nekoliko sekundi razbio novi broj Jedanaest, negdašnji broj Dvanaest, koji je postavio pitanje na tako značajan i samouveren način da je bilo očito kako je uveren da će izazvati zabrinutost među članovima rangiranim iznad sebe sve do broja Sedam.
<BR>&nbsp;&nbsp;&nbsp;&nbsp;&nbsp;"Da li je balest bila zarazna?"
<BR>&nbsp;&nbsp;&nbsp;&nbsp;&nbsp;"Ne, koliko su to pasmatrači magli da kažu", odgovorio je Lobačevski, a onda je na jedva primetan mig broja Jedan, napustio prostoriju, s osećanjem da je savladao prepreku bez ikakve štete po sebe.
<BR>&nbsp;&nbsp;&nbsp;&nbsp;&nbsp;"Pozivam sada druga Krilova iz VOK-a, koji će govoriti u svetlosti onoga što ste upravo čuli", najavio je broj Jedan uz isti onaj znak glavom prema Aleksu Krilovu.
<BR>&nbsp;&nbsp;&nbsp;&nbsp;&nbsp;"Dvadeset prvog maja", počeo je Aleks Krilov, "kompjuter u VOK-u, koji je namenjen istraživanju međusobnih odnosa i veza između događaja u svetu..."
<BR>&nbsp;&nbsp;&nbsp;&nbsp;&nbsp;"Kakve prirode?" upao je u reć samouvereni broj Jedanaest.
<BR>&nbsp;&nbsp;&nbsp;&nbsp;&nbsp;"Previše je samouveren. Na putu je da doživi slom a, uz malo sreće, možda čak i propast", reče u sebi broj Pet.
<BR>&nbsp;&nbsp;&nbsp;&nbsp;&nbsp;"Bilo kakve prirode", odgovori Aleks Krilov. "U ovom slučaju sudnosni događaji bila su dva akutna izbijanja bolesti, njena pojava u Onegi, o čemu ste maločas čuli izveštaj, i očigledno sličnog slučaja na Marionskim ostrvima u Južnoindijskom okeanu. Marianska ostrva su pod vlašću Južne Afrike i na njima imamo svog obaveštajca - na bezbednom mestu, iz razumljivih razloga."
<BR>&nbsp;&nbsp;&nbsp;&nbsp;&nbsp;"Da bi nadzirao moguću nuklearnu probu Južne Afrike", upade ražalovani broj Dvanaest prejakim glasom, ne obraćajući se nikom posebno i završavajući svoju hitnu intervenciju gutanjem vazduha što je podsetilo Aleksa Krilova na poslovicu za kojom je tragao po svesti još od kako je zapazio Broja dvanaest na početku sastanka: "Ko ispadne iz kola izgubljen je."
<BR>&nbsp;&nbsp;&nbsp;&nbsp;&nbsp;"Nije bilo nikakvih sumnji u pogledu sličnosti tih bolesti?" upita broj Dva.
<BR>&nbsp;&nbsp;&nbsp;&nbsp;&nbsp;"Opisi su bili dovoljno slični da bi ih kompjuter izdvojio", nastavio je Krilov. "Ali, kada sam se zainteresovao za kompjuterovo otkriće, pobliže sam istražio čitavu stvar. Rezultat je glasio, u meri u kojoj je to moguće reći, da je reč o istoj bolesti na oba mesta. Od tog časa bilo je prirodno započeti traganje za novim izveštajima o istoj stvari širom sveta. Na sreću, cela situacija dobila je status alfa-gotovosti, s obzirom na njene jedinstvene osobitosti."
<BR>&nbsp;&nbsp;&nbsp;&nbsp;&nbsp;"Zbog čega mislite da je tako osobita?" upita broj Jedan iz svoje stolice.
<BR>&nbsp;&nbsp;&nbsp;&nbsp;&nbsp;"Zbog toga što je oba puta izbijala na manje-više izolovanim mestima, međusobno veoma udaljenim. Onega se nalazi na šezdeset četvrtom stepenu severne geografske širine, a Marionska ostrva na četrdeset sedmom stepenu južne geografske širine. Pa ipak, oba mesta imaju bezmalo istu geografsku dužinu. Izgleda čudno, ista neobična bolest."
<BR>&nbsp;&nbsp;&nbsp;&nbsp;&nbsp;"Nastavite", promumla broj Dva.
<BR>&nbsp;&nbsp;&nbsp;&nbsp;&nbsp;"Bolest koju je drug Lobačevski opisao kao sličnu 'ludom svrabežu' veama je uočljiva: ljudi ječe, stenju i odbacuju odeću", nastavio je Krilov. "Pomislio sam da će, ukoliko se još negde pojavila, svakako biti propraćena javnim komentarima. Stoga je moje malo Odeljenje izdalo jedan alfa-zahtev našim agentima širom sveta da nam pribave informacije o pojavama te bolesti. Da skratim dugu priču, otkrili smo još samo dva izbijanja ove bolesti i to na mestima koja su takođe krajnje neobično locirana u udaljenim predelima, baš kao i u slučaju prva dva izbijanja. Treći uzveštaj je pristigao sa špica na krajnjem istočnom delu Salomonskih ostrva u Tihom okeanu, a četvrti sa ostrva Galapagosa, preko puta obale Južne Amerike, takođe u Pacifiku."
<BR>&nbsp;&nbsp;&nbsp;&nbsp;&nbsp;"Ukoliko ta bolest ne pričinjava nikakvu štetu, zbog čega se bakćemo s njom?" upita broj Dvanaest koji je gutao vazduh proizvadeći zvuk ne mnogo različit od podrigivanja.
<BR>&nbsp;&nbsp;&nbsp;&nbsp;&nbsp;"Zato što zvuči kao idealan oblik biološkog rata, druže, koji bi mogao da nagna čitave armije da odbace oružje i uniforme", odgovori Krilov, na nezadovoljstvo broja Deset kome bi veoma dobro došlo da odbrani svoj položaj ugrožen nadimanjem broja Jedanaest, uz pomoć ovakvog očigledno razumnog odgovora.
<BR>&nbsp;&nbsp;&nbsp;&nbsp;&nbsp;"Nastavite", promumla broj Dva.
<BR>&nbsp;&nbsp;&nbsp;&nbsp;&nbsp;"Odista zanimljiva stvar u vezi s trećim i četvrtim izbijanjem sastoji se u tome što su se dagodila u neposrednoj blizini, na istoj paraleli geografske širine. Prva dva su bila na istoj liniji geografske dužine, a druga dva na istoj liniji geografske širine."
<BR>&nbsp;&nbsp;&nbsp;&nbsp;&nbsp;Od Krilova je zatim zatraženo da objasni ove neobične okolnosti na šta je on pozvao jednog pomoćnika da mu donese veliki paket koji je stavio na sto ispred sebe. Kada ga je raspakovao ispred broja Jedan ispostavilo se da je reč o plavom plastičnom globusu na čijoj su površini kontinenti i okeani Zemlje bili naznačeni u obrisima. Lopta je sadržala električnu bateriju i drugu opremu, a kada je Krilov pritisnuo prekidač malog radio-predajnika, koji se nalazio u njegovom džepu, na površini globusa upalila su se četiri svetla.
<BR>&nbsp;&nbsp;&nbsp;&nbsp;&nbsp;"Ovo su mesta gde je izbila bolest, jedno u našem dalekom severnom gradu Onegi, a ostala na dalekim ostrvima. Kada sam obeležio sva ta četiri mesta na geografskom globusu, kao što možete videti ovde, bio sam zapanjen činjenicom pravilnosti njihovog rasporeda. U početku sam bio pomalo zbunjen onim šta su oči pokušavale da mi kažu, ali onda sam u trenutnom blesku shvatio da bismo kada bi ta četiri mesta bila povezana linijama koje prolaze kroz Zemlju, dobili geometrijsku figuru tetraedra."
<BR>&nbsp;&nbsp;&nbsp;&nbsp;&nbsp;Rekavši ovo, Krilov je okrenuo drugi prekidač na šta je unutar globusa zasvetlelo šest linija koje su povezivale tačke na površini. Sada kada je raspored bio na praktičan način pokazan, tako uobličena pravilnost tetraedra bila je trenutno vidljiva svakom oku.
<BR>&nbsp;&nbsp;&nbsp;&nbsp;&nbsp;Začuo se glasan žagor oko stola, a braj Dva je pretočio zajedničko osećanje u reči, kao i obično:
<BR>&nbsp;&nbsp;&nbsp;&nbsp;&nbsp;"Ovo mora da je urađeno smišljeno, druže predsedniče."
<BR>&nbsp;&nbsp;&nbsp;&nbsp;&nbsp;Veoma smelo, Aleks Krilov je razbio težak muk, rekavši:
<BR>&nbsp;&nbsp;&nbsp;&nbsp;&nbsp;"U tom pravcu su se kretala i naša razmišljanja, druže predsedniče. Stoga smo dali tačne položaje mesta na kojima se bolest pojavila našim matematičkim savetnicima, zahtevajući da odrede u kojoj meri četiri mesta odgavaraju najvišim tačkama nekog idealnog tetraedra. Izvestili su nas da bi, s obzirom na nepravilnosti u oblicima kopnenih masa Zemlje i nemogućnosti da se okeanska ostrva postave u red, bilo teško pronaći četiri toliko udaljena lokaliteta koja oblikuju pravilniji tetraedar od ovog."
<BR>&nbsp;&nbsp;&nbsp;&nbsp;&nbsp;"Zbog čega sam smatrao da je važno da se čitava stvar iznese pred ovaj Komitet", umešao se se kiroliki broj Tri, trudeći se sada da za sebe pokupi kajmak zasluge za Krilovljevo otkriće. Pošto je njegov podređeni Krilov prethadno probudio opštu pažnju, Broj Tri nastavi:
<BR>&nbsp;&nbsp;&nbsp;&nbsp;&nbsp;"Znamo da je izbijanje bolesti plod smišljene akcije i po vremenu njenog pojavljivanja, budući da su se sva dogodila gotovo istovremeno, s vremenskim razlikama u okviru jednog sata."
<BR>&nbsp;&nbsp;&nbsp;&nbsp;&nbsp;"Ali na koji način su Amerikanci mogli da izvedu takvu stvar?" upita broj Pet.
<BR>&nbsp;&nbsp;&nbsp;&nbsp;&nbsp;"Uz pomoć podmornica. Primećujete, drugovi", odgovario je broj Tri, "da je svaki od četiri lokaliteta, pa čak i naš grad Onega, lako pristupačan s mora. Imamo brižljivo proveren izveštaj o nekoj vrsti vatrene lopte koja je viđena iznad grada Onege, vrlo rano onog jutra, i o sličnoj vatrenoj lopti viđenoj iznad Marionskih ostrva u isto vreme istog dana. Nameće se pomisao da su Amerikanci izazvali eksplozije oružja s biološkim nabojem istovrememo nad svakim od četiri mesta."
<BR>&nbsp;&nbsp;&nbsp;&nbsp;&nbsp;"Ali zbog čega bi oni to radili?" upita broj Jedan glasom koji je odavao zbunjenost, toliko ljudskim po svom tonu da je zbog njega gotovo zasluživao da bude nagrađen pravim imenom. "Mogu da razumem", nastavi on, "da Amerikanci s razlogom proveravaju neko svoje sredstvo na našem gradu; možda, čak, i kao upozorenje Južnoj Africi u vezi s Marionskim ostrvima; pa čak i kao neku vrstu neslaganja s Francuzima zbog toga što probaju nuklearno oružje u Južnom Pacifiku. Ali zbog čega ostrva Galapagosa i otkud taj neobični raspored?" Broj Jedan pokaza prstom na svetleći tetraedar na stolu ispred sebe.
<BR>&nbsp;&nbsp;&nbsp;&nbsp;&nbsp;"Mogli bismo da pretpostavimo da Amerikanci izvode naku vrstu šale", odgovori broj Tri uz sleganje ramenima.
<BR>&nbsp;&nbsp;&nbsp;&nbsp;&nbsp;"Amerikanci ne prave šale. Oni nemaju smisla za humor", izjavio je broj Dva sumornim glasom.
<BR>&nbsp;&nbsp;&nbsp;&nbsp;&nbsp;"U tom slučaju, drug Krilov raspolaže jednom alternativnom teorijom koja će Vas možda više zadovoljiti", odgovori broj Tri.
<BR>&nbsp;&nbsp;&nbsp;&nbsp;&nbsp;"Izvolite, druže Krilov", dade mu reč broj Jedan.
<BR>&nbsp;&nbsp;&nbsp;&nbsp;&nbsp;"Pa, stvar je jednostavna, druže predsedniče. Vreme u kome je došlo do izbijanja bolesti podudara se s trenutkom kada je naša astronomska opservatorija u Panarskim planinama primetila kometu X kako prolazi blizu Zemlje. Koincidencija je upečatljiva."
<BR>&nbsp;&nbsp;&nbsp;&nbsp;&nbsp;"Ali takvo gledište podrazumevalo bi inteligentnu i hotimičnu akciju te komete", primetio je broj Dva.
<BR>&nbsp;&nbsp;&nbsp;&nbsp;&nbsp;"Da, druže, bi, no nije li to upravo ono što Englezi neprestano tvrde?"
<BR>&nbsp;&nbsp;&nbsp;&nbsp;&nbsp;Za stolom je zavladala duboka tišina u kojoj je Aleks Krilov bojažljivo gajio nadu da je možda upravo sada odigrao drugu veliku partiju svog života. Konačno je broj Jedan rešio da zaključi ovu tačku dnevnog reda jednom prigodnom rečenicom:
<BR>&nbsp;&nbsp;&nbsp;&nbsp;&nbsp;"Sposobnost da se ljudska bića napadnu ludim svrabežom", rekao je on, "na bilo kom određenom mestu na Zemlji, zahteva strahotnu i sudbonosnu moć o kojoj svi mi treba pažljivo da razmislimo."
</P></TD></TR></TABLE>
<P class="next">
<A HREF=p52.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
