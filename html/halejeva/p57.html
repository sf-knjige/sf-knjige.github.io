<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>55.
<P>&nbsp;&nbsp;&nbsp;&nbsp;&nbsp;"Kakav jeziv, raskvašen dan", reče predsednik vlade, kada je Isak Njutn, bežeći od jake hladne kiše, ušao u prostrano predvorje njegove rezideneije izvan Londona, u blizini Princes-Risboroua.
<BR>&nbsp;&nbsp;&nbsp;&nbsp;&nbsp;"Frensis Haroldson je već stigla", dodade predsednik vodeći Isaka Njutna duž stepenica i hodnika do male biblioteke pored jedne veće na kraju tog krila zgrade. Predsednik vlade je za trenutak zaostao u većoj biblioteci kada je Isak Njutn prošao kroz vrata da pozdravi Frensis Margaret poljupcima i grljenjem na način dobro poznat najvećem delu ljudskog roda. Potom je predsednik ušao u malu biblioteku i sevši za sto odmah prešao na stvar:
<BR>&nbsp;&nbsp;&nbsp;&nbsp;&nbsp;"Pa, kako stoje stvari u Svindonu?"
<BR>&nbsp;&nbsp;&nbsp;&nbsp;&nbsp;"CERC će to progutati, kao što si pogodio da će i Savet to učiniti. Možemo da nastavimo putem kojim si hteo, predsedniče. Iako bih posle ovih nekoliko nedelja provedenih u Svindonu, želeo da dodam da nemam volje da pokušavam da preobrazim sam Savet. Pobrinuću se da posao s teleskopima prođe, ali ostavljam ostalo da ide onako kako je išlo i do sada."
<BR>&nbsp;&nbsp;&nbsp;&nbsp;&nbsp;"Što je najbolji način, shvatio sam", klimnuo je predsednik. "Umesto da napraviš džumbus suzbijajući staro, počinješ nešto novo a onda puštaš da to novo potisne staro. Uzgred, Francuzi dižu galamu."
<BR>&nbsp;&nbsp;&nbsp;&nbsp;&nbsp;"Zbog teleskopa ili zbog planina putera?"
<BR>&nbsp;&nbsp;&nbsp;&nbsp;&nbsp;"Zbog obe stvari. Kakvo je tvoje mišljenje o tome?"
<BR>&nbsp;&nbsp;&nbsp;&nbsp;&nbsp;"Isto kao i o Nemcima. Neka samo započnu. Bila bi prednost ukoliko bismo se svi opredelili za isti nacrt?"
<BR>&nbsp;&nbsp;&nbsp;&nbsp;&nbsp;"Onu stvar NASA-e?"
<BR>&nbsp;&nbsp;&nbsp;&nbsp;&nbsp;"Da. Pored toga što je posredi dobar nacrt, na taj način bi se izbegao rivalitet između nas, Nemaca i Francuza - ukoliko, kao što kažeš, oni stvarmo žele da sudeluju."
<BR>&nbsp;&nbsp;&nbsp;&nbsp;&nbsp;"Ako sam dobro razumeo vas dvoje se spremate na put u Nemačku."
<BR>&nbsp;&nbsp;&nbsp;&nbsp;&nbsp;"Da. Imam zakazan sastanak s Otom Gotlibom. On je čovek preko puta mene, kako kažu u Svindonu. Povodom tog sastanka sam i želeo da porazgovaram s tobom, predsedniče", reče Isak Njutn.
<BR>&nbsp;&nbsp;&nbsp;&nbsp;&nbsp;"O čemu tačno?"
<BR>&nbsp;&nbsp;&nbsp;&nbsp;&nbsp;"O razmeri našeg nameravanog projekta. Nemci smatraju da mi razmišljamo o svega nekoliko instrumenata, a i Francuzi će očigledno misliti na isti način. Da li da ih oslobodimo te zablude ili da ih pustimo da sami naprave nekoliko, dok mi gradimo stotine?"
<BR>&nbsp;&nbsp;&nbsp;&nbsp;&nbsp;"To je unekoliko delikatno pitanje, zar ne? Šta veli tvoj instinkt u tom pogledu?"
<BR>&nbsp;&nbsp;&nbsp;&nbsp;&nbsp;"Moj instinkt mi uvek poručuje da budem iskren - pa tako i u ovom slučaju pod uslovom da od tebe, predsedniče, dobijem jemstvo da je naš položaj rešen. Još ima nekih formalnosti u Ministarstvu finansija."
<BR>&nbsp;&nbsp;&nbsp;&nbsp;&nbsp;"Mislim da možeš uzeti zdravo za gotovo da će te formalnosti uskoro biti prošlost"
<BR>&nbsp;&nbsp;&nbsp;&nbsp;&nbsp;"To je odista sve što sam želeo da znam."
<BR>&nbsp;&nbsp;&nbsp;&nbsp;&nbsp;"Možeš da računaš da ćeš dobiti zeleno svetlo u roku od, recimo, mesec dana", zaključio je predsednik vlade.
<BR>&nbsp;&nbsp;&nbsp;&nbsp;&nbsp;Frensis Haroldsen i Isaku Njutnu bilo je potrebno oko četrdeset minuta da stignu iz Princes-Risboroua do aerodroma Hitrou. Pošto je Isak Njutn parkirao automobil, oni krenuše ka Terminalu i beše im preostao još sat vremena pre poletanja za Frankfurt gde ih je očekivao Oto Gotlib ili neko od njegovih saradnika. Na Terminalu 1 bila je, kao i obično, gužva, i trebalo im je još petnaest minuta da predaju prtljag i stignu u čekaonicu gde su seli na mesto s koga su mogli da vide veliku tablu s obaveštenjima o letovilna. Sedeli su nekih pet minuta kada se sa velikog aerodromskog zvučnika oglasilo:
<BR>&nbsp;&nbsp;&nbsp;&nbsp;&nbsp;"Da li bi profesor Njutn, koji putuje BA letom devedeset dva za Frankfurt, bio ljubazan da se javi na šalter za informacije: Profesor Njutn, molim."
<BR>&nbsp;&nbsp;&nbsp;&nbsp;&nbsp;"Mora da se predsednik vlade naknadno setio nečeg", reče Frensis Margaret.
<BR>&nbsp;&nbsp;&nbsp;&nbsp;&nbsp;Potom se ponovo udubila u čitanje magazina dok je Isak Njutn krenuo ka šalteru za informacije u predvorju, blizu ulaza u zrgadu.
<BR>&nbsp;&nbsp;&nbsp;&nbsp;&nbsp;Raspoloženje Frensis Margaret naglo je prešlo iz zaludnog razmišljanja u osećanje nelagodnosti. Bacivši pogled na tablu videla je da se BA let 92 pomerio na prvo mesto: svakog trenutka se mogao očekivati poziv za ukrcavanje. Pogledala je na svoj ručni časovnik i, shvatila da je Isak Njutn bio odsutan bezmalo petnaest minuta. Ništa se, naravno, nije dalo uraditi, osim čekati - što je ona i učinila, ali sada stojeći tako da je imala bolji pogled na gomilu koja je tekla prema ulazu. Povremeno je bacala pagled preko ramena na tablu za obaveštenja.
<BR>&nbsp;&nbsp;&nbsp;&nbsp;&nbsp;Minuti su prolazili i sada je na tabli stvarno žmirkao signal za ukrcavanje za let 92. Situacija, međutim, još nije bila kritična budući da bi uvek malo duže potrajalo dok masa putnika prođe pasošku pa bezbedonosnu kontrolu. Pa ipak, nije ličilo na Isaka Njutna da dovede sebe u vremenski škripac za ukrcavanje u avion. Frensis Margaret je u tom trenutku pomislila da je poruka možda došla od Ota Gotliba, da on odlaže sastanak u Nemačkoj. U tom slučaju nije bilo razloga za žurbu osim zbog činjenice da su već predali prtljag. Možda je Isak Njutn pokušavao da oslobodi njihov prtljag što bi objasnilo zakašnjenje. Ovo se činilo najboljim objašnjenjem i Frensis Margaret se pomirila s tim da čeka ovde, govoreći sebi da kada se dve osobe razdvoje u gužvi ona koja se nalazi na mestu poznatom obema mora tu i da ostane. Inače se te dve osobe nikad ne mogu pronaći.
<BR>&nbsp;&nbsp;&nbsp;&nbsp;&nbsp;Ubedivši tako sebe da nema šta da brine, a bez mogućnosti da preduzme bilo kakvu promišljenu akciju, Frensis Haroldsen čekala je iz minuta u minut, sve dok na velikoj tabli nije došlo do iznenadnih promena posle kojih je objava za let 92 iščezla. Znači da su propustili avion. Pa šta? Bilo je, svakako, i drugih aviona za Frankfurt. Ocenivši da sada može slobodno da se otisne, Frensis Margaret je žurno otišla do pulta za informacije da bi otkrila da tamo nema nikog. Psujući upola glasa pogledala je prema pultu BA gde su pre jednog sata predali prtljag. No, isto kao i pre, pred pultom je čekao dugačak red putnika, kao i pred drugim obližnjim pultovima. S osećanjem osujećenosti koje je raslo u njoj, Frensis Haroldsen je prišla policajcu koji je stajao u blizini i objasnila mu situaciju. Policajac nije pokazao nikakvu zabrinutost i naprosto ju je uputio natrag ka pultovima BA, što je još više pojačalo njenu razdraženost. Sasvim je verovatno da je policajac na dužnosti u Hitrou za jedno popodne imao desetak ovakvih slučajeva.
<BR>&nbsp;&nbsp;&nbsp;&nbsp;&nbsp;Shvativši da nema sitnine za telefon i opominjući sebe da nikad više ne sme da se nađe u takvom položaju, otišla je do novinskog kioska u kome je prethodno kupila magazin. Pošto je čekala u redu nekih pet minuta, prodavac je odbio da joj razmeni novčanicu od pet funti, na šta je ona nasumce zgrabila jednu kesicu slatkiša s police pored kase i pružila je s novčanicom od pet funti prodavcu. Stavivši sitninu u novčanik i ostavivši slatkiše na kasi, stala je da se osvrće tražeći pogledom telefone, psujući sebi u bradu: "Gde su, do đavola?"
<BR>&nbsp;&nbsp;&nbsp;&nbsp;&nbsp;"Gde su, do đavola, telefoni?" besno je upitala devojku koja je sedela za jednim od pultova BA. Devojka je pokazala prstom u pravcu predvorja, a onda slegnula ramenima putnicima koji su stajali u dugačkom redu pred njenim pultom, kao da hoće da kaže da svakog minuta ima posla s ovakvim osobama.
<BR>&nbsp;&nbsp;&nbsp;&nbsp;&nbsp;Telefoni nisu imali kabine i svi su bili zauzeti. Frensis Margaret je morala da odstoji još pet minuta posmatrajtući ono što joj se činilo praznim izrazima lica i ništavnim osmesima ljudi koji su govorili. Konačno se jedno mesto ipraznilo. Okrenula je broj kancelarije predsednika vlade i saopštila osobi koja se javila da ima važnu paruku i da će ponovo pozvati kroz nekoliko trenutaka, s tim da razgovor ide na račun kancelarije. Potom je ponovo pozvala i opisala tok dagađaja od trenutka kada su ona i Isak Njutn napustili Princes-Risborou. Pre nego što je spustila slušalicu rekla je da će se javiti policiji obezbeđenja na aerodromu i poručila da će čekati kod pulta za informacije na Terminalu 1. "Terminal 1", ponovila je, opominjući sebe da više nikad ne dođe na ovo mesto, kao što su to mnogi putnici pre nje učinili.
<BR>&nbsp;&nbsp;&nbsp;&nbsp;&nbsp;I dalje nije bilo nikog za pultom za informacije.
<BR>&nbsp;&nbsp;&nbsp;&nbsp;&nbsp;"Zbog čega ovo zovu pultom za informacije?" upitao je neko.
<BR>&nbsp;&nbsp;&nbsp;&nbsp;&nbsp;"Tako je to sa svim mestima koja bi trebalo da budu na usluzi javnosti", odgovorio je neko drugi.
<BR>&nbsp;&nbsp;&nbsp;&nbsp;&nbsp;Konačno su se pojavila dva uniformisana čoveka sa toki-voki aparatima. Frensis Haroldsen ih je sledila kada su je poveli kroz gomilu elegantnim korakom. No odveli su je samo do VIP čekaonice, očito verujući da će udobno sedište i šolja kafe odagnati njene crne misli. Ovo je devojku dovelo do belog usijanja.
<BR>&nbsp;&nbsp;&nbsp;&nbsp;&nbsp;"Odvedite me u Vaš centar za vezu. Šta ću ovde", viknula je svadljivo takvom žestinom da su ova dva čoveka ustuknula.
<BR>&nbsp;&nbsp;&nbsp;&nbsp;&nbsp;"Rečeno nam je da Vas dovedemo ovamo", odgovori jedan od njih.
<BR>&nbsp;&nbsp;&nbsp;&nbsp;&nbsp;"A ja Vam kažem da me odvedete u Vaš centar za vezu. Zar Vam ne ide u glavu da se dogodilo nešto ozbiljno i da raspolažem informacijom koju bi valjalo saslušati?"
<BR>&nbsp;&nbsp;&nbsp;&nbsp;&nbsp;I tako su oni izveli Frensis Haroldsen iz zgrade, seli s njom u lend-rover kojim su obišli aeradromsku platformu i stigli do trospratne zgrade srednje veličine, u obliku šešira, koja je trebalo da bude privremeno sedište, ali se činilo da nikad neće biti zamenjena. S trećeg sprata pružao se dobar pogled na platformu. Ovo je bio nadzorni centar za policijske aktivnosti na čitavom aerodromu, što se moglo lako videti po količini elektronske opreme i po broju osoblja koje je tu radilo.
<BR>&nbsp;&nbsp;&nbsp;&nbsp;&nbsp;"Ova mlada dama je insistirala da je dovedemo ovamo."
<BR>&nbsp;&nbsp;&nbsp;&nbsp;&nbsp;"Da, pa, ne volimo da nam ljudi iz javnosti dolaze ovamo", poče jedan postariji čovek sa višim činom od ostalih.
<BR>&nbsp;&nbsp;&nbsp;&nbsp;&nbsp;"Zar niste dobili uputstva iz kamcelarije predsednika vlade?" odseče Frensis Haroldsen.
<BR>&nbsp;&nbsp;&nbsp;&nbsp;&nbsp;"Bio je jedan hitan poziv, no izgleda da je kancelarija predsednika vlade izgubila vezu u sistemu", odgovori čovek s izvesnom iznenađenošću. "Ali mislim da raspolažemo određenim informacijama, gospođice. Čini se da je oko dva sata i četrdeset pet minuta - to vremenski odgovara, zar ne? - jedan čovek izgubio svest u blizini pulta za informacije u predvorju Terminala 1. Neki visok čovek, očito. Odvezen je kolima hitne pomoći i upravo sada pretražujemo bolnice. Stoga se nadam da ćemo ubzo za Vas imati novih vesti i da one neće biti rđave."
<BR>&nbsp;&nbsp;&nbsp;&nbsp;&nbsp;"Šta kažu ljudu prve pomoći o tome?" upita ona.
<BR>&nbsp;&nbsp;&nbsp;&nbsp;&nbsp;"Izgleda da je odvezen kolima hitne pomoći, na nosilima. To obaveštenje dobili smo od policijskog službenika koji je bio na dužnosti kod ulaza u zgradu."
<BR>&nbsp;&nbsp;&nbsp;&nbsp;&nbsp;"A ne od ljudi iz prve pomoći?" ponovi Frensis Haroldsen.
<BR>&nbsp;&nbsp;&nbsp;&nbsp;&nbsp;"Ne, prva pomoć je očito prepustila stvar hitnoj pomoći. Sada se preko gradske policije raspitujemo, tragamo po londonskim bolnicama, hteo sam reći."
<BR>&nbsp;&nbsp;&nbsp;&nbsp;&nbsp;"Do đavola sa bolnicama", planu Frensis Haroldsem, potpuno van sebe od besa. "Hoćete li da mi kažete da ako nekom iznenada pozli u jednoj od putničkih zgrada, tamo samo čeka hitna pomoć da jurne s nosilima i svim ostalim čudima? Gluposti! Prvo bi neko pozvao aerodromsku ekipu za prvu pomoć, a kroz pet minuta bi se pajavila bolničarka, možda i lekar. Ako bi se pokazalo da je stanje ozbiljno, tek tada bi pozvali ekipu hitne pomoći i prošIo bi još desetak minuta dok oni ne bi stigi. Za ime boga, čoveče, započnite razumnu potragu! Počnite najpre s ekipom za prvu pomoć."
<BR>&nbsp;&nbsp;&nbsp;&nbsp;&nbsp;"To smo već učinili, gospođice, i oni nisu imali o čemu da nas izveste", reče jedan od mlađih ljudi koji je sedeo za elektronskom razvodnom tablom. Ova opaska bila je učinjena s namerom da se devojka ućutka, ali je posledica bila suprotna; razmislivši o svemu što je data situacija podrazumevala, višem policijskom službeniku sinulo je da nije imao posla sa slučajem prosečnog putnika koga je pogodio srčani udar, što se na aerodromu veličine Hitroa dagađaIo stotinu puta mesečno.
<BR>&nbsp;&nbsp;&nbsp;&nbsp;&nbsp;"Imate li razloga, gospođice, da verujete... Pa, da je, možda, u pitanju prljava igra?" upita viši slubenik.
<BR>&nbsp;&nbsp;&nbsp;&nbsp;&nbsp;"Da, moglo bi biti razloga. Mogao bi postojati sasvim jak razlog. U stvari, pogrešiii smo što nismo unapred stupili u vezu s Vama", odgovori Frensis Mangaret nešto mirnije.
<BR>&nbsp;&nbsp;&nbsp;&nbsp;&nbsp;"Šteta, gospođice. Ali šta možemo da uradimo?"
<BR>&nbsp;&nbsp;&nbsp;&nbsp;&nbsp;"Znate kakav je saobraćaj u Londonu. A kola hitne pomoći imaju apsolutnu prednost. Ne želim da kažem da je beznadežno, ali..." Glas višeg policijskog službenika je zamro.
<BR>&nbsp;&nbsp;&nbsp;&nbsp;&nbsp;"Izvan aerodroma je jedna stvar. Unutar je nešto drugo", odmah je uzvratila Frensis Margaret.
<BR>&nbsp;&nbsp;&nbsp;&nbsp;&nbsp;"Šta ste hteli da kažete, gospođice?"
<BR>&nbsp;&nbsp;&nbsp;&nbsp;&nbsp;"Pretpostavimo da je namera bila da se neko odvede iz zemlje. Kako bi se to moglo izvesti?"
<BR>&nbsp;&nbsp;&nbsp;&nbsp;&nbsp;"Pokušao bih to preko teretnog transporta", reče neko.
<BR>&nbsp;&nbsp;&nbsp;&nbsp;&nbsp;"Utvrdite, onda, da li su primećena neka kola hitne pomoći oko dva sata i četrdeset pet minuta u odeljku za teretni transport", reče Frensis Margaret užurbano, ponovo padižući glas.
<BR>&nbsp;&nbsp;&nbsp;&nbsp;&nbsp;Svi su stajali unaokolo slušajući razgovor koji se vodio preko aerodromskog internog kamunikacionog sistema između putničkih zgrada, teretnog odeljenja i kontrolnog tornja. Kako su minuti proticali izraz lica višeg policijskog slubenika postajao je sve ozbiljniji.
<BR>&nbsp;&nbsp;&nbsp;&nbsp;&nbsp;"Sada znamo", reče on posle dužeg vremena, "da su primećena jedna kola hitne pomoći u teretnom odeljku, kao i da je pet teretnih aviona poletelo posle dva sata i četrdeset pet minuta. Pobrinućemo se da više nijedan ne uzleti bez detaljne pretrage za nestalim čovekom. Šteta što za ovo nismo saznali ranije."
<BR>&nbsp;&nbsp;&nbsp;&nbsp;&nbsp;Frensis Haroldsen se s mukom obuzdavala.
<BR>&nbsp;&nbsp;&nbsp;&nbsp;&nbsp;"Ako bilo šta doznate, hoćete li da nazovete ovaj broj, molim Vas? A sada, da li biste mogli da mi pozovete taksi."
<BR>&nbsp;&nbsp;&nbsp;&nbsp;&nbsp;Taksi je dovezao Frensis Margaret u centar Londona, do Trafalgar-skvera a odatle u Dauning strit. Dva policajca kod broja 10 propustila su je unutra posle kraćeg ispitivanja. Predsednik vlade se vratio iz Princes-Risboroua u Dauning strit i čekao je na gornjem spratu kada se uzrujana devojka pojavila. Dugo se obuzdavala, ali sada, kada je ugledala predsednika, briznula je u gorak plač. Činilo se da je proteklo tako malo vremena otkako je sve bilo u najboljem redu, uprkos neprekidnoj kiši koja je padala celog dana.
</P></TD></TR></TABLE>
<P class="next">
<A HREF=p58.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
