<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%><tr><td>
<H3>UGRABLJEN
<P>&nbsp;&nbsp;&nbsp;&nbsp;&nbsp;Ako ti ne daju milom, otmi.
<BR>&nbsp;&nbsp;&nbsp;&nbsp;&nbsp;Dežnjev senior
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;7.
<BR>&nbsp;&nbsp;&nbsp;&nbsp;&nbsp;Pa, onda, ima da umrem, pomisli Morison.
<BR>&nbsp;&nbsp;&nbsp;&nbsp;&nbsp;Nije se čak potrudio ni da dva puta okrene ključ u bravi pošto je Rodano otišao. Sedeo je, zamišljen, izgubljen, praznog izraza lica. Popodnevno sunce hrlilo je kroz prozor, no on nije ustao da pritisne dugme kojim bi zamračio staklo. Pustio je da svetlost navire u sobu. U stvari, osećao je nekakvo hipnotično ushićenje u posmatranju haotičnog plesa čestica prašine.
<BR>&nbsp;&nbsp;&nbsp;&nbsp;&nbsp;Od Ruskinje je pobegao u strahu, no, pred agentom - Amerikancem se ustobočio, ustobočio hrabrošću proizašlom iz - očaja.
<BR>&nbsp;&nbsp;&nbsp;&nbsp;&nbsp;I očaj - uz odsustvo hrabrosti - bio je sve što je sada osećao. Sve što je Rodano rekao bilo je, na kraju krajeva, tačno. Naravno da ga neće ponovo izbrati naredne godine, i mreža koju je razastro ostala je bez plena. Bio je trn u oku na platnom spisku, a, osim toga, nedostajalo mu je iskustvo (ili, još važnije značajni kontakti) koji bi mu pomogli da pronađe posao u privatnom sektoru, čak i da se ne uzme u obzir buduće nameštanje zamki i podmetanje nogu od strane uvređene vlade.
<BR>&nbsp;&nbsp;&nbsp;&nbsp;&nbsp;Šta da radi? Da ode u Kanadu?
<BR>&nbsp;&nbsp;&nbsp;&nbsp;&nbsp;Postojao je onaj Žanvije na Mek Gil univerzitetu. Jednom, davno, ispoljio je interesovanje za Morisonove ideje. Jednom, davno! Morison nikada nije pokušao nešto na Mek Gilu, jer nije bio ni planirao da napušta zemlju. Sada nije više moglo ni da se planira. Moraće da napusti zemlju.
<BR>&nbsp;&nbsp;&nbsp;&nbsp;&nbsp;Postojala je, kao mogućnost, Južna Amerika, gde bi najmanje desetak univerziteta sa zadovoljstvom dočekalo Angloamerikanca koji zna španski ili portugalski - makar iz pomodnosti. Ali Morisonov španski bio je slab. Portugalski - ništavan.
<BR>&nbsp;&nbsp;&nbsp;&nbsp;&nbsp;A šta je imao da izgubi. Pogubio je sve veze sa porodicom. Čak i njegove dve kćeri bile su sada tako daleko, izbledele na ivicama, kao stare fotografije. Nije imao ni prijatelja sa kojim bi se posavetovao. Niko nije istrajao posle katastrofalnog ishoda njegovih istraživanja.
<BR>&nbsp;&nbsp;&nbsp;&nbsp;&nbsp;Imao je samo još taj svoj program. Najpre ga je bila realizovala neka mala firma, prema njegovim uputstvima. Od tada je program neprekidno menjao, prilagođavao. Možda je trebalo da ga patentiram, bez obzira na to što je bilo malo verovatno da bi ga iko ikada upotrebio, osim njega samog. Nosio ga je, razume se, sa sobom, gde god bi krenuo. I sada ga je imao pri sebi, u levom unutrašnjem džepu sakoa, gde se spolja ocrtavao kao kakav nabubreli novčanik.
<BR>&nbsp;&nbsp;&nbsp;&nbsp;&nbsp;Morison je, sasvim jasno mogao da čuje škripu koja je pratila njegovo disanje i shvati da, u stvari, pokušava da umakne bespredmetnom ringišpilu svojih sopstvenih misli tako što bi zadremao. Kako da bilo koga zainteresuje za sebe, pomisli on gorko, kada je i samom sebi bio dosadan?
<BR>&nbsp;&nbsp;&nbsp;&nbsp;&nbsp;A onda, odjednom postade svestan da je sunce iščezlo i da se sumrak širi sobom. Tim bolje.
<BR>&nbsp;&nbsp;&nbsp;&nbsp;&nbsp;Sledećeg trenutka on začu, već dugotrajno, neko zujanje. Telefon, pomisli on, ali ne učini ni najmanji pokret. I dalje je ležao sklopljenih očiju. Verovatno opet taj tip, Rodano, u poslednjem pokušaju. Ako, neka zvoni.
<BR>&nbsp;&nbsp;&nbsp;&nbsp;&nbsp;San ga svlada, ali mu se glava svali u tako neugodan položaj da zasigurno nije mogao da dugo ostane u njemu.
<BR>&nbsp;&nbsp;&nbsp;&nbsp;&nbsp;Zbilja, probudio se već posle četvrt časa. Nebo je još bilo plavo, ali pomrčina je već osvojila sobu, i on pomisli, ne bez osećanja krivice, da je propustio sve popodnevne izveštaje. A onda, opet, pomisli, buntovnički: odlično! Kog su mu đavola uopšte i potrebni?
<BR>&nbsp;&nbsp;&nbsp;&nbsp;&nbsp;Osećaj bunta u njemu poraste. Šta li on, uopšte, traži na ovom vrhunskom skupu? Za tri božja dana nije čuo ništa što bi ga zainteresovalo, niti sreo ikoga ko bi mogao da zaleči posledice sunovrata njegove karijere. Jedino što je još mogao da čini tokom tri preostala dana bilo je da očajnički izbegava susrete sa dvema osobama - Boranovom i Rodanom.
<BR>&nbsp;&nbsp;&nbsp;&nbsp;&nbsp;Osećao je, sada, već i glad. Naravno, bilo je vreme večeri, a nije ni ručao kako treba. Nije mu se samovalo za stolom dole u hotelskom restoranu; još manje je bio raspoložen da plati onolike cene. A da čeka u redu u kefeteriji - krajnje neprivlačno.
<BR>&nbsp;&nbsp;&nbsp;&nbsp;&nbsp;To je i doprinelo konačnoj odluci. Prekipelo mu je. Mogao bi, u stvari, da odjavi sobu i prošeta se do železničke stanice. (Nije daleko, a i svež noćni vazduh možda bi mu malo pročistio zbrku u glavi.) Biće mu potrebno tek nekoliko minuta da se spakuje. Za desetak već može da krene.
<BR>&nbsp;&nbsp;&nbsp;&nbsp;&nbsp;On se mahnito baci na posao. Na kraju krajeva, uštedeće pare kojima bi platio još tri dana u hotelu. I pobeći će iz mesta koje bi mu, u to je bio uveren, moglo doneti samo još veće jade.
<BR>&nbsp;&nbsp;&nbsp;&nbsp;&nbsp;Bio je u pravu, u priličnoj meri, uz jedinu nevolju što se njegovo unutrašnje alarmno zvono prekasno oglasilo.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;8.
<BR>&nbsp;&nbsp;&nbsp;&nbsp;&nbsp;Pošto je završio posao na recepciji, Morison prođe kroz staklene dveri. Srećom što je na slobodi, ali još s nemirom u duši. Pažljivo je pregledao predvorje hotela, proveravajući nema li slučajno Boranove ili Rodana na vidiku, a sada je zagledao u taksije i proučavao ljude koji su kao bujica hrlili u hotel i iz njega.
<BR>&nbsp;&nbsp;&nbsp;&nbsp;&nbsp;Izgledalo je da je put čist.
<BR>&nbsp;&nbsp;&nbsp;&nbsp;&nbsp;Put je bio čist, da, ali samo ako se izuzmu zlovoljna vlada, činjenica da nije bilo nikakvih novih dostignuća, i da su ga beskrajne nevolje tek čekale - u budućnosti. Primamljivost Mek Gil univerziteta rasla je svakom sekundom - samo kad bi uspeo da se tamo umuva...
<BR>&nbsp;&nbsp;&nbsp;&nbsp;&nbsp;On krenu trotoarom u smiraj dana prema železničkoj stanici, koja još nije bila na vidiku. Biće kod kuće, znači, dobrano iza ponoći, bez ikakavih šansi da odspava u vozu. Imao je čitav komplet ukrštenih reči uza se, što mu je moglo prekratiti vreme - samo ako je svetlo dovoljno jako. Ili, pak...
<BR>&nbsp;&nbsp;&nbsp;&nbsp;&nbsp;Morison se naglo okrete na zvuk vlastitog imena. Bio je to automatski pokret, naučen, iako bi pod sadašnjim okolnostima, morao da požuri dalje bez osvrtanja. Ovde nije bilo nikoga s kim bi hteo da razgovara.
<BR>&nbsp;&nbsp;&nbsp;&nbsp;&nbsp;"Al! Al Morison!" Pobogu! Glas je bio kreštav i Morison ga nije prepoznavao.
<BR>&nbsp;&nbsp;&nbsp;&nbsp;&nbsp;Nije prepoznao ni lice. Okruglo, sredovečno, sveže obrijano, ukrašeno naočarima sa metalnim okvirom. Osoba koja mu se približavala bila je pristojno obučena.
<BR>&nbsp;&nbsp;&nbsp;&nbsp;&nbsp;Morison odmah oseti bespomoćnu agoniju, koja se javlja kad god pokuša da se priseti nekoga ko se njega, očito, dobro sećao, i ko se, štaviše, ponaša kao da su dobri prijatelji. On obesi donju vilicu napregnuto listajući katalog u svom umu.
<BR>&nbsp;&nbsp;&nbsp;&nbsp;&nbsp;Neznanac kao da uvide u čemu je Morisonov problem, što ga, međutim, ni najmanje ne pomete.
<BR>&nbsp;&nbsp;&nbsp;&nbsp;&nbsp;"Vidim da me se ne sećate", izgovori on brzo. "Nikakvo čudo. Moje ime je Čarli Norbert. Sreli smo se na Gordonovoj konferenciji istraživača, oh - pre čitavog niza godina. Ispitivali ste nekog od govornika u vezi sa delatnostima mozga i odlično ste prošli. Bili ste krajnje oštri. Zbilja, nikakvo čudo što vas se sećam."
<BR>&nbsp;&nbsp;&nbsp;&nbsp;&nbsp;"Ah, da", promrmlja Morison, pokušavajući da se seti kada je poslednji put bio na Gordonovoj konferenciji. Pre nekih sedam godina, otprilike? "Lepo od vas."
<BR>&nbsp;&nbsp;&nbsp;&nbsp;&nbsp;"Dugo smo zatim pričali, te večeri, dr Morisone. Sećam se da sam bio vrlo impresioniran vašim držanjem. Vi se, naravno, toga više ne sećate. Ja nisam impresivan u bilo kom pogledu. A sada mi je vaše ime promaklo kada sam gledao listu učesnika. Tek vaše srednje ime, Džonas, mi je pomoglo. Hteo sam da popričamo, pa sam vas nazvao u hotelsku sobu pre otprilike pola sata, ali niko nije dizao slušalicu."
<BR>&nbsp;&nbsp;&nbsp;&nbsp;&nbsp;Norbert kako da tek sada primeti kofer u Morisonovoj ruci, te preneraženo upita:
<BR>&nbsp;&nbsp;&nbsp;&nbsp;&nbsp;"Nije valjda da odlazite?"
<BR>&nbsp;&nbsp;&nbsp;&nbsp;&nbsp;"Da, zapravo, jurim na voz. Izvinite."
<BR>&nbsp;&nbsp;&nbsp;&nbsp;&nbsp;"Molim vas, samo nekoliko minuta. Čitao sam nešto o vašim - zapažanjima..."
<BR>&nbsp;&nbsp;&nbsp;&nbsp;&nbsp;Morison odstupi za jedan korak. Čak i intenzivno interesovanje za njegov rad nije mu, u ovom trenutku bilo dovoljno. Osim toga, dezodorans njegovog sagovornika bio je prejak, baš kao što je i samo prisustvo tog drugog čoveka ugrožavalo njegov sopstveni životni prostor. Ništa od ovoga što je rekao nije mu pomoglo da se priseti.
<BR>&nbsp;&nbsp;&nbsp;&nbsp;&nbsp;"Oprostite, ali ako ste čitali moje radove, onda ste verovatno jedini koji to čini", dodade Morison. "Izvinite, ali ja stvarno..."
<BR>&nbsp;&nbsp;&nbsp;&nbsp;&nbsp;"Samo malo." Norbertovo lice se uozbilji. "Kosnulo me je to što publika, po svemu sudeći, nema nameru da razume vaša stanovišta."
<BR>&nbsp;&nbsp;&nbsp;&nbsp;&nbsp;"To je mene kosnulo dosta davno, gospodine Norbert."
<BR>&nbsp;&nbsp;&nbsp;&nbsp;&nbsp;"Zovite me Čarli. Zapravo, mi smo još onda prešli na ti. Ne bi morao da ostaneš neshvaćen, to ti je valjda jasno."
<BR>&nbsp;&nbsp;&nbsp;&nbsp;&nbsp;"Nije to nikakva prinuda. Jednostavno, ja jesam neshvaćen i to je to. Pa..." Morison učini pokret kao da će da krene.
<BR>&nbsp;&nbsp;&nbsp;&nbsp;&nbsp;"Sačekaj, Al. Šta ako ti kažem da imam posao za tebe, među ljudima koji sa simpatijama gledaju na tvoje ideje?"
<BR>&nbsp;&nbsp;&nbsp;&nbsp;&nbsp;Morison zastade.
<BR>&nbsp;&nbsp;&nbsp;&nbsp;&nbsp;"Pa, mislio bih da sanjam."
<BR>&nbsp;&nbsp;&nbsp;&nbsp;&nbsp;"Nikako. Al, momče, čuj me. Drago mi je što sam naleteo na tebe - želeo bih da te upoznam sa jednom osobom. Vidi, osnivamo novu kompaniju, Genetik Mentaliks. Ležimo na parama i imamo velike planove. Smisao svega je u unapređivanju ljudskog uma, putem genetskog inžinjeringa. Iz godine u godinu unapređujemo i usavršavamo računare, pa zašto ne bismo i naš 'personalni' kompjuter. On se s ozbiljnim izrazom lica kucnu po slepoočnici. Gde li je sada? Ostavio sam ga u kolima kada sam te video da izlaziš iz hotela. Znaš, nisi se mnogo promenio od kada smo se videli posledni put."
<BR>&nbsp;&nbsp;&nbsp;&nbsp;&nbsp;To Morisona i nije mnogo dirnulo.
<BR>&nbsp;&nbsp;&nbsp;&nbsp;&nbsp;"I ta nova kompanija me želi?"
<BR>&nbsp;&nbsp;&nbsp;&nbsp;&nbsp;"Naravno da te želi. Menjamo um, pravimo inteligentniju varijantu, kreativniju. A šta da promenimo da bismo to dobili? To nam ti možeš reći."
<BR>&nbsp;&nbsp;&nbsp;&nbsp;&nbsp;"Bojim se da baš toliko ne znam."
<BR>&nbsp;&nbsp;&nbsp;&nbsp;&nbsp;"Ne očekujemo ovlašne odgovore. Jednostavno, radio bi s nama zajedno, na istom cilju. Čuj, kolika god da ti je plata u ovom trenutku, udvostručićemo je. Reci samo kolika su tvoja trenutna primanja i to ćemo, jednostavno, pomnožiti sa dva. Zar to nije fer? I bićeš sam svoj šef."
<BR>&nbsp;&nbsp;&nbsp;&nbsp;&nbsp;Morison se namrgodi:
<BR>&nbsp;&nbsp;&nbsp;&nbsp;&nbsp;"Prvi put sada da sretnem Božić Batu u poslovnom odelu. I još, sveže obrijanog. Gde je zez?"
<BR>&nbsp;&nbsp;&nbsp;&nbsp;&nbsp;"Nema zeza. Ama, gde je taj čovek? A eno ga, izišao je kolima iz kolone. Znaš, to mi je šef, Krejg Levinson. Nije to naša usluga tebi, Al. Ti nama činiš uslugu. Hajde, pođi sa mnom."
<BR>&nbsp;&nbsp;&nbsp;&nbsp;&nbsp;Morison je oklevao samo na tren. Uvek je najmračnije baš pred zoru. Kad si dodirnuo dno, jedini mogući pravac je naviše. Ponekad, zbilja, i munja ume da se prolomi. Ispuni ga, odjednom, bujica prastarog entuzijazma.
<BR>&nbsp;&nbsp;&nbsp;&nbsp;&nbsp;Pustio je da ga drugi čovek vodi, prateći ga na tek koji korak udaljnosti.
<BR>&nbsp;&nbsp;&nbsp;&nbsp;&nbsp;Norbert mahnu i povika:
<BR>&nbsp;&nbsp;&nbsp;&nbsp;&nbsp;"Našao sam ga! To je onaj momak o kome sam ti pričao. Al Morison! On je taj koga tražimo."
<BR>&nbsp;&nbsp;&nbsp;&nbsp;&nbsp;Već vremešno sredovečno lice ukaza se iza stakla automobila, najnovijeg modela, pomalo neodredive boje pri nejasnom svetlu. Lice se nasmeši, ukazaše se dva reda blistavih zuba i glas prozbori:
<BR>&nbsp;&nbsp;&nbsp;&nbsp;&nbsp;"Sjajno!"
<BR>&nbsp;&nbsp;&nbsp;&nbsp;&nbsp;Prtljažnik je bio smesta otvoren i Čarli Norbert prihvati Morisonov kofer.
<BR>&nbsp;&nbsp;&nbsp;&nbsp;&nbsp;"Evo, da ti pomognem." On spusti kofer u prtljažnik i zalupi poklopac.
<BR>&nbsp;&nbsp;&nbsp;&nbsp;&nbsp;"Čekaj", iznenađeno će Morison.
<BR>&nbsp;&nbsp;&nbsp;&nbsp;&nbsp;"Ne brini, Al. Ako izgubiš ovaj voz, stići ćeš na sledeći. Ako hoćeš, možemo da unajmimo i kola koja će te odvesti kući - docnije. Hajde, uđi."
<BR>&nbsp;&nbsp;&nbsp;&nbsp;&nbsp;"U kola?"
<BR>&nbsp;&nbsp;&nbsp;&nbsp;&nbsp;"Naravno." Zadnja vrata se izazovno otvoriše.
<BR>&nbsp;&nbsp;&nbsp;&nbsp;&nbsp;"A gde idemo?"
<BR>&nbsp;&nbsp;&nbsp;&nbsp;&nbsp;"Čuj", reče Norbert, glasa odjednom dubljeg za čitavu oktavu i znatno mekšeg, "'ajde da ne gubimo vreme. Uđi."
<BR>&nbsp;&nbsp;&nbsp;&nbsp;&nbsp;Morison oseti nešto tvrdo prislonjeno uz telo i instinktivno se okrenu da vidi šta bi to moglo biti.
<BR>&nbsp;&nbsp;&nbsp;&nbsp;&nbsp;To što je osetio, međutim, gurnu ga napred. Norbertov glas sada je bio tek šapat. "Hajde da budemo vrlo tihi, Al. Hajde da ne napravimo ni jedan jedini zvuk."
<BR>&nbsp;&nbsp;&nbsp;&nbsp;&nbsp;Morison stupi u kola i odjednom oseti paničan strah. Naravno, Norbert je u njega uperio revolver.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;9.
<BR>&nbsp;&nbsp;&nbsp;&nbsp;&nbsp;Morison se pomaknu na sedište, pitajući se da li postoji mogućnost za bekstvo kroz druga vrata. Norbert ipak ne može da puca usred hotelskog parkinga, u prisustvu stotinjak ljudi u prečniku od tridesetak metara. Čak i da ima prigušivač, njegov nenadani pad sigurno bi privukao pažnju.
<BR>&nbsp;&nbsp;&nbsp;&nbsp;&nbsp;Ta mogućnost se namah istopi, jer na ta vrata hrupi treći, ogroman čovek koji se svali na sedište i pogleda Morisona - ako ne zlovoljno, onda sigurno bez ikakvih prijateljskih znakova.
<BR>&nbsp;&nbsp;&nbsp;&nbsp;&nbsp;Morison, tako bi stisnut između dvojice ljudi, i shvati da ne može da učini ni najmanji pokret. Kola krenuše i elegantno uhvatiše brzinu kada se konačno domogoše auto-puta.
<BR>&nbsp;&nbsp;&nbsp;&nbsp;&nbsp;Morison, malo pridavljeno, napokon upita:
<BR>&nbsp;&nbsp;&nbsp;&nbsp;&nbsp;"Čemu sve ovo? Gde idemo? Šta smerate?"
<BR>&nbsp;&nbsp;&nbsp;&nbsp;&nbsp;Norbertov glas, sada bez visokih alikvota i veštačke dobronamernosti, zazvuča smrknuto.
<BR>&nbsp;&nbsp;&nbsp;&nbsp;&nbsp;"Bez brige, dr Morisone. Nećemo vas povrediti. Samo želimo da ste uz nas."
<BR>&nbsp;&nbsp;&nbsp;&nbsp;&nbsp;"Bio sam s vama i tamo, napolju." (On pokuša da prstom pokaže iza sebe, no čovek sa njegove desne strane još snažnije naleže na njegovu ruku, te ovaj ne uspe ni da mrdne.)
<BR>&nbsp;&nbsp;&nbsp;&nbsp;&nbsp;"Da, ali treba da budete uz nas - na jednom drugom mestu."
<BR>&nbsp;&nbsp;&nbsp;&nbsp;&nbsp;Morison pokuša da zvuči preteće:
<BR>&nbsp;&nbsp;&nbsp;&nbsp;&nbsp;"Znači, kidnapovanje. Priličan prekršaj, znate."
<BR>&nbsp;&nbsp;&nbsp;&nbsp;&nbsp;"Dr Morisone, nemojmo to nazivati kidnapovanjem. Mi se, moglo bi se reći, ponašamo samo iznuđeno prijateljski"
<BR>&nbsp;&nbsp;&nbsp;&nbsp;&nbsp;"Kako god hoćete, ali to je protiv zakona. Da niste možda iz policije? Dajte da vidim vaše isprave, a onda mi recite šta sam učinio i zbog čega sve ovo."
<BR>&nbsp;&nbsp;&nbsp;&nbsp;&nbsp;"Ne optužujemo vas ni za šta. Rekao sam vam već. Želimo da ste uz nas, i savetujem vam da budete tihi i mirni. Biće bplje za vas."
<BR>&nbsp;&nbsp;&nbsp;&nbsp;&nbsp;"Ne mogu da budem tih i miran ako ne znam šta se sa mnom zbiva."
<BR>&nbsp;&nbsp;&nbsp;&nbsp;&nbsp;"Pokušaj, ali malo intenzivnije", odvrati Norbert neprijateljski.
<BR>&nbsp;&nbsp;&nbsp;&nbsp;&nbsp;Budući da nije mogao da smisli ništa što bi pomoglo daljem razvoju situacije, Morison zaćuta, i dalje krajnje uznemiren.
<BR>&nbsp;&nbsp;&nbsp;&nbsp;&nbsp;Pojaviše se, uskoro, i zvezde. Noć je, međutim, bila jasna kao i obdanica pre nje. Automobil se probijao kroz hiljade kola na autostradi, za čijim volanima su sedele hiljade ljudi idući svojim uobičajenim poslovima i putevima, sasvim nesvesni toga da se u obližnoj limuzini odvija - otmica.
<BR>&nbsp;&nbsp;&nbsp;&nbsp;&nbsp;Morison oseti kako mu srce radi prekomerno. Usne su mu se tresle. Nervozu, ipak, nije mogao tek tako da ukloni. Kažu da mu ne žele zlo, ali koliko je mogao da im veruje? Sve što je čovek zvani Norbert do tada rekao bile su laži.
<BR>&nbsp;&nbsp;&nbsp;&nbsp;&nbsp;On još jednom pokuša da se smiri - ali kako? Sklopivši oči, pokuša da diše duboko i ravnomerno - i da trezveno razmišlja. Pa naučnik je, do đavola. Mora da misli racionalno.
<BR>&nbsp;&nbsp;&nbsp;&nbsp;&nbsp;Ovo mora da su Rodanovi doušnici. Sada ga vode u svoje odaje, gde će ga još usrdnije primoravati da se lati misije. Ipak, neće uspeti. Morison je bio Amerikanac, što je značilo da s njim moraju postupati po tačno utvrđenoj proceduri, legalnim propisima i pravilima ponašanja. Ništa nije moglo da bude proizvoljno i improvizovano.
<BR>&nbsp;&nbsp;&nbsp;&nbsp;&nbsp;On opet duboko uzdahnu. Jednostavno, trebalo je da ponavlja ne i ne, i oni će onda biti bespomoćni.
<BR>&nbsp;&nbsp;&nbsp;&nbsp;&nbsp;A onda, odjednom, oseti blesak pred sobom i otvori oči.
<BR>&nbsp;&nbsp;&nbsp;&nbsp;&nbsp;Kola su skretala sa auto puta na nekakav sporedni, prljavi puteljak.
<BR>&nbsp;&nbsp;&nbsp;&nbsp;&nbsp;"Gde to idemo?" upita on automatski.
<BR>&nbsp;&nbsp;&nbsp;&nbsp;&nbsp;Ne dobi, međutim, nikakav odgovor.
<BR>&nbsp;&nbsp;&nbsp;&nbsp;&nbsp;Automobil se još neko vreme truckao po grbavom putu, a onda skrenu u polja, tamna i preteća. U svetlosti farova Morison razazna oblike helikoptera, čija se elisa lagano okretala i čiji su motori nežno preli.
<BR>&nbsp;&nbsp;&nbsp;&nbsp;&nbsp;Bio je to jedan od onih najnovijih, koji ne prave buku, i čija glatka površina više upija nego što odbija radio - talase. U narodu se obično nazivao 'tihokopterom'.
<BR>&nbsp;&nbsp;&nbsp;&nbsp;&nbsp;Morisonu srce stade. Ako je ono tihokopter, krajnje retka i izvanredno skupa naprava, onda on nije podvrgnut uobičajenom tretmanu. Onda, znači, smatraju da je on 'krupna riba'.
<BR>&nbsp;&nbsp;&nbsp;&nbsp;&nbsp;Ali, ja nisam 'krupna riba', pomisli on očajnički.
<BR>&nbsp;&nbsp;&nbsp;&nbsp;&nbsp;Kola se zaustaviše i svetla utrnuše. Još se čuo tihi rad motora i mogla su se videti prigušena ljubičasta svetla, što je jedino označavalo gde se tihokopter nalazi.
<BR>&nbsp;&nbsp;&nbsp;&nbsp;&nbsp;Ljudina sa Morisonove desne strane otvori vrata i s mukom iziđe iz kola. Njegova ručerda posegnu za Morisonom. Ovaj pokuša da uzmakne.
<BR>&nbsp;&nbsp;&nbsp;&nbsp;&nbsp;"Gde me vodite?"
<BR>&nbsp;&nbsp;&nbsp;&nbsp;&nbsp;Čovek krenu i drugom rukom:
<BR>&nbsp;&nbsp;&nbsp;&nbsp;&nbsp;"Izlazi. Dosta priče."
<BR>&nbsp;&nbsp;&nbsp;&nbsp;&nbsp;Morison bi izvučen iz kola jednim snažnim trzajem. Rame ga oštro zabole, s obzirom na to da mu je ruka bila gotovo otkinuta iz svog ležišta.
<BR>&nbsp;&nbsp;&nbsp;&nbsp;&nbsp;No, on zanemari bol. Sada je veliki čovek prvi put progovorio. Na engleskom, doduše, ali uz nepogrešivi ruski akcenat.
<BR>&nbsp;&nbsp;&nbsp;&nbsp;&nbsp;Morison se sledi. Ovo nisu bili Amerikanci.
<BR>&nbsp;&nbsp;&nbsp;&nbsp;&nbsp;
<BR>&nbsp;&nbsp;&nbsp;&nbsp;&nbsp;10.
<BR>&nbsp;&nbsp;&nbsp;&nbsp;&nbsp;Morison uđe u tihokopter - doduše nije se desilo baš to, s obzirom na to da ući znači dobrovoljnu kretnju, a on je u napravu bio gotovo ubačen.
<BR>&nbsp;&nbsp;&nbsp;&nbsp;&nbsp;Guranje se ponavljalo, dok on konačno ne sede, i u tami ne razazna likove one dvojice između kojih je sedeo i u kolima. Kao da se gotovo ništa nije promenilo, osim što je šum ovog motora bio malo jednoličniji od zvuka automobila.
<BR>&nbsp;&nbsp;&nbsp;&nbsp;&nbsp;Prošao je čitav čas - možda nešto manje - pre no što su izronili iz tame vazduha i uronili prema tami okeana. Morison pogodi da je to okean - osetio je po mirisu - ali nije mogao primetiti maglu od vodenih kapi u vazduhu, niti, pak, tamne obrise broda - tamno na tamnome.
<BR>&nbsp;&nbsp;&nbsp;&nbsp;&nbsp;Kako li je tihokopter dospeo do okeana i spustio se na brod? Na onaj pravi brod, bio je siguran u to. Iako dopola oduzet, Morisonov um i dalje nije odustajao od potrage za rešenjem. Bez sumnje je pilot tihokoptera pratio zaštićen i pseudorandomizovan radio - snop. Snop je mogao biti randomizovan, no, uz odgovarajuću šifru, njegov izvor je mogao biti otkriven. Ipak, ako je bio pravilno izveden, pseudorandom nije mogao da raskrinka ni krajnje usavršeni kompjuter.
<BR>&nbsp;&nbsp;&nbsp;&nbsp;&nbsp;Brod je, pak, bio samo usputna stanica. Morisonu je bilo dozvoljeno da na brzinu nešto pojede - malo hleba i tanku supicu (koju je dočekao sa oduševljenjem) - a onda - uz uobičajno muvanje i gurkanje koje je prihvatio kao sastavni deo svog životnog standarda, bi sproveden u avion srednje veličine. Deset sedišta (prebrojao ih je potpuno mehanički); no, osim dvojice pilota, te svoje večne dvočlane prateće svite, i njega samog, u avionu nije bilo nikoga. Morison se osvrnu da pogleda svoje stražare - mogao je tek da ih nazre u zamračenoj kabini, dovoljno prostranoj, tako da nije bilo potrebno da se gužvaju svi zajedno. Očigledno, bili su lišeni svakog straha od eventualnog bekstva svog zatočenika. I zaista, jedino što je, eventualno, mogao da uradi, bilo je da se baci sa palube broda. A kada se avion bude vinuo u vazduh, mogao bi samo još da skoči u prazno - u susret okeanu nepredvidljivih dubina.
<BR>&nbsp;&nbsp;&nbsp;&nbsp;&nbsp;Pitao se zašto već ne poleću, no u to se vrata otvoriše i avion primi još jednog putnika. Uprkos tmini, odmah ga je prepoznao.
<BR>&nbsp;&nbsp;&nbsp;&nbsp;&nbsp;Sreo ju je tek nekih dvanaestak časova pre toga, te mu nije bilo jasno kako je uspeo toliko da napreduje od prvog susreta do ovog trenutka.
<BR>&nbsp;&nbsp;&nbsp;&nbsp;&nbsp;Boranova se smesti u sedište do njega i obrati mu se, tihim glasom:
<BR>&nbsp;&nbsp;&nbsp;&nbsp;&nbsp;"Žao mi je, dr Morisone." Govorila je ruski.
<BR>&nbsp;&nbsp;&nbsp;&nbsp;&nbsp;I kao da je to bio neki signal, motori zaurlaše i on oseti kako ga pritisak gura unutra, dublje u sedište, što je avion više povećavao brzinu.
<BR>&nbsp;&nbsp;&nbsp;&nbsp;&nbsp;Morison se upilji u Nataliju Boranovu, kao da pokušava da sredi svoje misli. Negde, duboko u sebi, on oseti potrebu da joj kaže nešto uglađeno, nešto ljubazno; no, za to nije bilo prilike. Jer, glas mu ostade kreštav čak i pošto je pročistio grlo. Sve što je uspeo da izgovori bilo je:
<BR>&nbsp;&nbsp;&nbsp;&nbsp;&nbsp;"Ja sam otet!"
<BR>&nbsp;&nbsp;&nbsp;&nbsp;&nbsp;"Nije moglo drugačije, dr Morisone. Žao mi je. Zbilja. Znate imala sam zadatak. Svakako sam morala da se vratim s vama. Inače..." Ona ostavi poslednju reč da odlebdi kroz kabinu.
<BR>&nbsp;&nbsp;&nbsp;&nbsp;&nbsp;"Ali ne može se tako ponašati. Nije ovo dvadeseti vek! On se nakašlja još malo, pokušavši da još malo zadrži u sebi osećaj ogorčenja, makar toliko da bi mogao da govori prirodnim tonom. Ja nisam ni pustinjak, ni prognanik. Razviće se potera za mnom, a Amerikan Intelidžens je više nego upoznat sa činjenicom da smo razgovarali, i na koju temu. Znaće da sam otet - to verovatno, već i znaju - i vaša vlada će se naći u samoj žiži međunarodnog incidenta."
<BR>&nbsp;&nbsp;&nbsp;&nbsp;&nbsp;"Nije tako", odvrati Boranova ozbiljno, uzvraćajući mu dubok pogled. "Nije tako. Naravno da vaši ljudi znaju šta se dogodilo, ali na to nemaju prigovora. Doktore, sovjetske obaveštajne službe poznate su kako po izvanredno unapređenoj tehnologiji, tako i po vekovnom izučavanju američke psihologije. Ne sumnjam da Amerikan Intelidžens čini to isto. U toj izjednačenosti, koju delimo sa još nekoliko geografskih područja planete, jedino što nam ostaje jeste saradnja. Svako od nas je ubeđen da onaj drugi nije daleko odmakao na putu koji i sam sledi."
<BR>&nbsp;&nbsp;&nbsp;&nbsp;&nbsp;"Ne znam na šta ciljate", reče Morison. Planeta se pod njima protezala kroz noć, dok su hrlili ka svitanju, na Istok.
<BR>&nbsp;&nbsp;&nbsp;&nbsp;&nbsp;"Ono što najviše zanima Amerikan Intelidžens u ovom trenutku jeste naše eksperimentisanje na području minijaturizacije."
<BR>&nbsp;&nbsp;&nbsp;&nbsp;&nbsp;"Eksperimentisanje!" stiže odgovor, ne bez sarkazma.
<BR>&nbsp;&nbsp;&nbsp;&nbsp;&nbsp;"Uspešno eksperimentisanje. To je ono što Amerikanci ne znaju. Ne znaju da li je taj projekat samo zastor pred nečim što se zapravo odvija, a što s prividom nema nikakve veze. Sve što znaju jeste da smo na nekom tragu. Sigurna sam da poseduju detaljnu topografsku mapu Sovjetskog predela u kome se opiti vrše - položaje svake građevine, svakog kamiona. Bez sumnje, imaju i svoje agente koji se trude što bolje znaju i umeju da prodru u tajne projekte.
<BR>&nbsp;&nbsp;&nbsp;&nbsp;&nbsp;Naravno, mi činimo sve što je u našoj moći da odbijemo te napade. Nismo ni nemarni ni ravnodušni. I mi znamo puno toga o američkim antigravitacionim poduhvatima, pa bi stoga bilo naivno verovati da samo mi radimo, dok Amerikanci tapkaju u mestu. Da mi žanjemo uspehe, a da to Amerikanci nikako ne smeju."
<BR>&nbsp;&nbsp;&nbsp;&nbsp;&nbsp;Morison protrlja oči. Miran, jednoličan glas njegove sagovornice učinio je da shvati da je već davno prošlo njegovo vreme za počinak, i da je veoma pospan.
<BR>&nbsp;&nbsp;&nbsp;&nbsp;&nbsp;"Kakve to veze ima sa činjenicom da će moja zemlja oštro reagovati na ovu otmicu?" zapita on.
<BR>&nbsp;&nbsp;&nbsp;&nbsp;&nbsp;"Čujte me, doktore. Pokušajte da shvatite. A zašto bi? Vi ste nam potrebni, a njima nije jasno u koje svrhe. Nemaju razloga da veruju da u vašim stručnim istraživanjima ima bilo čega vrednog. Smatraju da mi, Rusi, sledimo krivi trag i da od vas nećemo izvući ništa. No, zbilja, nemaju ništa protiv toga da jedan Amerikanac učestvuje u projektu minijaturizacije, jer, ako taj Amrikanac dokuči o čemu je zapravo reč, bilo kakva informacija o tome im je suvo zlato. Zar ovo što govorim nema smisla, dr Morison?"
<BR>&nbsp;&nbsp;&nbsp;&nbsp;&nbsp;"Ne znam na koji će način razmišljati", oprezno odgovori Morison. "To me i ne uzbuđuje previše."
<BR>&nbsp;&nbsp;&nbsp;&nbsp;&nbsp;"Ali razgovarali ste sa Frensisom Rodanom neposredno pošto smo se rastali, tako iznenada. Vidite, mi to znamo. A sada, priznajte, ako možete, da vas nije nagovarao da krenete sa nama u Sovjetski Savez s mogućnošću da procunjate?"
<BR>&nbsp;&nbsp;&nbsp;&nbsp;&nbsp;"Mislite, da se ponašam kao špijun?"
<BR>&nbsp;&nbsp;&nbsp;&nbsp;&nbsp;"Zar nije? Nije li vam to predložio?"
<BR>&nbsp;&nbsp;&nbsp;&nbsp;&nbsp;Morison ponovo izbeže direktan odgovor.
<BR>&nbsp;&nbsp;&nbsp;&nbsp;&nbsp;"Pošto ste ubeđeni da sam špijun, hoćete li me pogubiti kada ispunim sve vaše zahteve? Zar to nije uobičajna špijunska sudbina?"
<BR>&nbsp;&nbsp;&nbsp;&nbsp;&nbsp;"Suviše ste starih filmova gledali, doktore. Prvo, pobrinućemo se da ne dođete u dodir sa bilo čime od važnosti - bilo čime. Drugo, špijuni su suviše dragocena stvorenja da bi sebi dozvolli luksuz da ih pogubljujemo. Korisni su kao roba za trampu, za bilo kakve naše agente u američkim rukama - ili bilo čijim stranim. Verujem da su toga vrlo svesne i Sjedinjene Države."
<BR>&nbsp;&nbsp;&nbsp;&nbsp;&nbsp;"Za početak", naglo reče Morison, "ja, madam, nisam špijun. Neću dopustiti da me za takvog smatraju. Niti znam za bilo šta o operacijama Amerikan Intelidžensa. Zatim, ni za vas neću činiti ništa."
<BR>&nbsp;&nbsp;&nbsp;&nbsp;&nbsp;"Što se toga tiče nisam sigurna, doktore. Mislim da ćete svoju odluku ipak preinačiti."
<BR>&nbsp;&nbsp;&nbsp;&nbsp;&nbsp;"Šta vam je na umu? Da me morite glađu, dok ne popustim? Da me prebijete? Bacite u tamnicu? Na robiju?"
<BR>&nbsp;&nbsp;&nbsp;&nbsp;&nbsp;Boranova se namršti i odmahnu glavom, što je trebalo da predstavlja energično zgražavanje.
<BR>&nbsp;&nbsp;&nbsp;&nbsp;&nbsp;"Pobogu, doktore, pa šta nam vi to predlažete? Jesmo li opet u vremenima kada ste tako glasno promovisali Sovjetski Savez u carstvo zla i izmišljali užasavajuće priče o nama? Ne kažem da nećemo biti strogi ako odbijate saradnju. Nužda, ponekad, zahteva i ubedljivija sredstva, i vi to i samo znate. Ali nećemo morati. Ubeđena sam."
<BR>&nbsp;&nbsp;&nbsp;&nbsp;&nbsp;"Šta vas to čini ubeđenom?" upita Morison snuždeno.
<BR>&nbsp;&nbsp;&nbsp;&nbsp;&nbsp;"Naučnik ste. Hrabar ste čovek."
<BR>&nbsp;&nbsp;&nbsp;&nbsp;&nbsp;"Ja, hrabar? Gospođo, pa šta vi znate o meni?"
<BR>&nbsp;&nbsp;&nbsp;&nbsp;&nbsp;"To da imate iščašene poglede. I to da ste ih se držali sve ovo vreme. Da ste gledali kako vam karijera jezdi nizbrdo, da nikoga niste ubedili. I uprkos tome, čvrsto stojite iza svojih stavova i ne pomerate se ni za pedalj od onoga za šta ste sigurni da predstavlja pravu stvar. Zar to nisu obrisi hrabrog čoveka?"
<BR>&nbsp;&nbsp;&nbsp;&nbsp;&nbsp;"Da, da", potvrdi Morison. "To jeste jedan vid hrabrosti. No, hiljade je primera ljudi u istoriji nauke koji su položili živote zarad nekih smešnih pogleda - protiv logike, protiv dokaza, protiv svojih sopstvenih interesa. Možda sam ja još jedan primer u tom nizu."
<BR>&nbsp;&nbsp;&nbsp;&nbsp;&nbsp;"U tom slučaju, možda grešite, ali ste i dalje hrabri. Mislite li da se hrabrost svodi samo na fizičko... usuđivanje?"
<BR>&nbsp;&nbsp;&nbsp;&nbsp;&nbsp;"Ne, naravno. Ima mnogo pojavnih oblika, i možda", dodade on gorko, "možda su svi oni samo znaci pomračenog uma ili krajnje blesavosti."
<BR>&nbsp;&nbsp;&nbsp;&nbsp;&nbsp;"Nadam se da sebe ne smatrate kukavicom.
<BR>&nbsp;&nbsp;&nbsp;&nbsp;&nbsp;"A zašto da ne? Na neki način, laskam sebi kad kažem da mislim da sam umno zdrav."
<BR>&nbsp;&nbsp;&nbsp;&nbsp;&nbsp;"Ali ste ludi kad je u pitanju vaš stameni stav prema neurofizici?"
<BR>&nbsp;&nbsp;&nbsp;&nbsp;&nbsp;"Nisam iznenađen."
<BR>&nbsp;&nbsp;&nbsp;&nbsp;&nbsp;"I mislite da ste u pravu?"
<BR>&nbsp;&nbsp;&nbsp;&nbsp;&nbsp;"Naravno, dr Boranova. To bi bio samo delić moje ludosti, zar ne?"
<BR>&nbsp;&nbsp;&nbsp;&nbsp;&nbsp;Boranova zavrte glavom.
<BR>&nbsp;&nbsp;&nbsp;&nbsp;&nbsp;"Niste ozbiljni. To sam vam već napomenula. Moj zemljak Šapirov smatra da ste u pravu - ako ne u pravu, a onda genije."
<BR>&nbsp;&nbsp;&nbsp;&nbsp;&nbsp;"Drugi najveći kompliment na lestvici. I on je lud."
<BR>&nbsp;&nbsp;&nbsp;&nbsp;&nbsp;"Šapirovljevo mišljene ima veoma naglašenu specifičnu težinu."
<BR>&nbsp;&nbsp;&nbsp;&nbsp;&nbsp;"Za vas, siguran sam. Čujte, damo, umoran sam. Toliko sam izmožden da više ne znam ni šta govorim. Nisam siguran da je sve ovo zbilja stvarno. Nadam se da nije. Pustite me da se na čas - odmorim."
<BR>&nbsp;&nbsp;&nbsp;&nbsp;&nbsp;Boranova uzdahnu i uputi mu brižan pogled.
<BR>&nbsp;&nbsp;&nbsp;&nbsp;&nbsp;"Naravno, jadni moj prijatelju. Nećemo vam nauditi. Verujte mi, molim vas."
<BR>&nbsp;&nbsp;&nbsp;&nbsp;&nbsp;Morison pusti da mu se glava svali na grudi. Oči su mu bile zatvorene. Kao kroz maglu on oseti kako ga neko blago spušta na sedište i kako mu stavlja jastuk pod glavu.
<BR>&nbsp;&nbsp;&nbsp;&nbsp;&nbsp;Vreme je proticalo. Vreme bez snova.
<BR>&nbsp;&nbsp;&nbsp;&nbsp;&nbsp;I dalje se nalazio u avionu kada je otvorio oči. Svetla još nije bilo, ali je bio siguran da je u avionu.
<BR>&nbsp;&nbsp;&nbsp;&nbsp;&nbsp;"Dr Boranova?" pozva on.
<BR>&nbsp;&nbsp;&nbsp;&nbsp;&nbsp;"Da, doktore?" odgovori ona odmah.
<BR>&nbsp;&nbsp;&nbsp;&nbsp;&nbsp;"Goni li nas iko?"
<BR>&nbsp;&nbsp;&nbsp;&nbsp;&nbsp;"Ne. Nekoliko naših aviona leti na pristojnoj udaljenosti, kao zaštita, no ispostavilo se da nisu bili potrebni. Prijatelju, mi vas želimo... a i vaša vlada želi od nas da vas imamo."
<BR>&nbsp;&nbsp;&nbsp;&nbsp;&nbsp;"I dalje tvrdite da vladate minijaturizacijom? Da to nije ludost? Ili obmana?"
<BR>&nbsp;&nbsp;&nbsp;&nbsp;&nbsp;"Uverićete se i sami. I videćete kakvo je to čudo, takvo čudo da ćete želeti da budete njegov deo. Tražićete to."
<BR>&nbsp;&nbsp;&nbsp;&nbsp;&nbsp;"I šta onda s tim", upita zamišljeno Morison, "pod pretpostavkom da sve ovo nije savršeno razrađen vic? Hoćete li od opita praviti oružje? Prevoziti vojsku maltene nevidljivim aviončićima? Prodreti u svaki predeo zahvaljujući sićušnim dimenzijama? I tako to?"
<BR>&nbsp;&nbsp;&nbsp;&nbsp;&nbsp;"Jezvito!" Ona oštro pročisti grlo, kao da je zgađena do daske. "Nemamo li već dovoljno zemlje? Dovoljno ljudi? Izvora? Ogroman deo svemira? Nema li, slučajno, važnijih stvari koje zavise od minijaturizacije? Da li je moguće da ste toliko izobličeni i izvitopereni da ne vidite da je to nova dimenzija naučnog istraživanja? Zamislite samo mogućnosti koje će se pružiti prilikom ispitivanja živih organizama! Ispitivanje hemije kristala; konstrukcije ultraminijaturnih kompjutera i naprava svih vrsta! Razmislite samo: koliko o fizici možemo naučiti ako Plankovu konstantu prilagodimo novim potrebama! Šta još može ostati neispitano u domenu kosmologije?"
<BR>&nbsp;&nbsp;&nbsp;&nbsp;&nbsp;Morison pokuša da se uspravi. Još je bio sav ošamućen, no sada je kroz prozore aviona mogao da vidi praskozorje, pa samim tim i siluetu doktorke.
<BR>&nbsp;&nbsp;&nbsp;&nbsp;&nbsp;"Znači, to je po sredi? Dostojanstvena naučna dostignuća?"
<BR>&nbsp;&nbsp;&nbsp;&nbsp;&nbsp;"Razmislite, šta bi vaša vlada učinila s projektom da ga, recimo, ima? Da dostigne iznenadnu vojnu superiornost i vrati nas u ona vremena?"
<BR>&nbsp;&nbsp;&nbsp;&nbsp;&nbsp;"Ne. Naravno ne."
<BR>&nbsp;&nbsp;&nbsp;&nbsp;&nbsp;"Znači samo ste vi bezgrešni i samo smo mi užasno zli? Verujete li, iskreno vas pitam, u to? Naravno, ako minijaturizacija opravda samu sebe, Sovjetski Savez može da stekne preimućstvo u razvoju društva usresređenog na svemir. Pomislite samo, transportovanje minijaturizovanog materijala sa jednog sveta na drugi, pomislite samo na slanje miliona kolonista u svemirskoj letelici koja bi bila dovoljna samo za dve ili tri osobe normalne veličine. Svemir će poprimiti sovjetske tonove, i to ne zato što sovjetski narod želi da preovlada, ili zato što ima nameru da gospodari, već stoga što je Sovjetska misao pobedila u sukobu ideja. I šta je u tome loše?"
<BR>&nbsp;&nbsp;&nbsp;&nbsp;&nbsp;Morison zaklima glavom u pomrčini.
<BR>&nbsp;&nbsp;&nbsp;&nbsp;&nbsp;"Onda vam sasvim sigurno neću pomagati. Kako možete to i da očekujete? Neću ja biti taj koji će pomoći da se rasprostre sovjetska misao po Vaseljeni. Američka misao i tradicija mnogo su mi bliži."
<BR>&nbsp;&nbsp;&nbsp;&nbsp;&nbsp;"Ubeđeni ste u to, i zbog toga vas ne mogu kriviti. Ali primoraćemo vas. Videćete."
<BR>&nbsp;&nbsp;&nbsp;&nbsp;&nbsp;"Ne. Nećete moći."
<BR>&nbsp;&nbsp;&nbsp;&nbsp;&nbsp;"Dragi moj prijatelju, Alberte", reče Boranova, "ako mi dozvoljavate da vas tako zovem. Rekla sam već da će nas poštovati zbog našeg napretka. Mislite li da ćete i na to biti imuni? No, predlažem da takve diskusije ostavimo za neko drugo vreme."
<BR>&nbsp;&nbsp;&nbsp;&nbsp;&nbsp;Ona ukaza na sivo more, daleko ispod, koje se upravo pojavljivalo iz tame.
<BR>&nbsp;&nbsp;&nbsp;&nbsp;&nbsp;"Ono je Mediteran", reče ona, "i uskoro ćemo biti nad Crnim morem, a potom, preko Volge, stići u Maljenkigrad. Smoltaun, na engleskom, zar ne? Sunce će izlaziti baš kad budemo sletali. To će biti simbolika... novi dan, nova svetlost. Predviđam da ćete biti raspoloženi da nam pomognete da uspostavimo taj novi dan, i uopšte se neću iznenaditi ako izrazite želju da u Sovjetskom Savezu ostanete zauvek."
<BR>&nbsp;&nbsp;&nbsp;&nbsp;&nbsp;"Sam od sebe, bez prinude."
<BR>&nbsp;&nbsp;&nbsp;&nbsp;&nbsp;"Poslaćemo vas avionom kući kad god to zaželite - pošto dobijemo vašu pomoć."
<BR>&nbsp;&nbsp;&nbsp;&nbsp;&nbsp;"Neću vam pomoći."
<BR>&nbsp;&nbsp;&nbsp;&nbsp;&nbsp;"Hoćete."
<BR>&nbsp;&nbsp;&nbsp;&nbsp;&nbsp;"Osim toga, hoću da odmah krenem kući."
<BR>&nbsp;&nbsp;&nbsp;&nbsp;&nbsp;"E, to se ne računa", veselo završi Boranova.
<BR>&nbsp;&nbsp;&nbsp;&nbsp;&nbsp;I oni potom preleteše tih nekoliko stotina kilometara, koliko ih je delillo od Maljenkigrada.
</TD></TR></TABLE>
<P class="next">
<A HREF=p4.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
