<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>SAUL
<P>&nbsp;&nbsp;&nbsp;&nbsp;&nbsp;Bilo je teško prisetiti se da je dvorana zapravo bila ogromna kristalna odaja, izdubena u srcu drevne ledene planine. Nigde se nije mogao videti tamni sjaj ugljenih hidrata, prošaranih blistavim žilama smrznutog gasa. Svuda su ružièasta fiber-tkanina i sjajnožuti zaptivni sprej skrivali prvobitnu materiju Halejevog jezgra.
<BR>&nbsp;&nbsp;&nbsp;&nbsp;&nbsp;Saula Linca više je podseæala na neku prostranu katedralu kièa.
<BR>&nbsp;&nbsp;&nbsp;&nbsp;&nbsp;Velika dvorana bila je srce središnjeg kompleksa - mravinjak odaja useèenih tu, duboko pod Halejevom površinom. Tuneli su vodili u šest glavnih smerova, obeleženih æilibarnom bojom, bojom limuna, jagode, breskve, akvamarina... a prostrana uspravna narandžasta avenija - Tunel 1 - petnaest metara u preèniku, dizala se pravo naviše, pola milje do pretrpanog severnog pola komete.
<BR>&nbsp;&nbsp;&nbsp;&nbsp;&nbsp;Mašine su poèistile atmosferu i zagrejale je, ostavivši samo slabašni miris nalik bademu, da pozdravi ljude dok su se slivali u dvoranu radi otvaranja.
<BR>&nbsp;&nbsp;&nbsp;&nbsp;&nbsp;Tu i tamo, kada mi se glava izbistri, èak i ja mogu da osetim taj miris.
<BR>&nbsp;&nbsp;&nbsp;&nbsp;&nbsp;Saul izduva nos i brzo odloži maramicu, pre nego što je iko primetio. Zbog toga je i seo na kraj praznog sanduka za pakovanje u zadnjem delu dvorane, umesto bliže podijumu. Bio je nakljukan antihistaminima, ali nos mu je ipak curio i veèito je bio na ivici kijanja.
<BR>&nbsp;&nbsp;&nbsp;&nbsp;&nbsp;Prokleti Akio i njegovi ðavolski domaæi virusi.
<BR>&nbsp;&nbsp;&nbsp;&nbsp;&nbsp;On diže pogled prema zasvoðenoj tavanici. Tokom dva dana koje je proveo pod zemljom u nadgledanju prebacivanja bio-laboratorije do novih, prostranijih odaja, nije se još navikao na neobiène perspektive ovog mesta.
<BR>&nbsp;&nbsp;&nbsp;&nbsp;&nbsp;Preko èitave odaje, tegljaè pregradaka Sekanina poèivao je poput skeleta secirane zveri. Njegov tovar mašinerije, zaliha i osamdeset usnulih ljudi i žena, prebaèen je na drugo mesto. Na jednom kraju visili su 'štapovi za pecanje' koji su omoguæavali upravljanje džinovskim, pauèinastim sunèevim jedrima broda - izgleda jedina mašinerija koja nije rasparèana ili odložena u velike šatre na polarnoj zaravni.
<BR>&nbsp;&nbsp;&nbsp;&nbsp;&nbsp;Dvorana se lagano punila, ljudi i žene uplovljavali su iz svih smerova. Ovde, gotovo pun kilometar u jezgru, primetna sila teže bila je toliko niska da je svakom ko skoèi kroz vertikalni tunel narandžaste boje bilo potrebno nekoliko minuta da padne na pod.
<BR>&nbsp;&nbsp;&nbsp;&nbsp;&nbsp;Iskusni svemirci nisu voleli duga putovanja. Dobrim starim rukama odgurnuli bi se sa ždrela tunela, preleteli preko provalije za nekoliko sekundi i onda se okrenuli u poslednji èas da bi sleteli na povijene noge.
<BR>&nbsp;&nbsp;&nbsp;&nbsp;&nbsp;Neki mladi junoša - u pokušaju da napravi predstavu, pretpostavljao je Saul - veæ se pogrešno proraèunao. Leèili su mu slomljeni ruèni zglob u boènoj odaji na kraju Tunela F, gde su Akio Macudo i njegovi lekari uredili bolnicu.
<BR>&nbsp;&nbsp;&nbsp;&nbsp;&nbsp;Ljudi su stizali u parovima i trojkama. Okupljali su se u male grupe da poprièaju, ili su naprosto ležali po sanducima, ne bi li uhvatili trenutak odmora.
<BR>&nbsp;&nbsp;&nbsp;&nbsp;&nbsp;Blizu Sekanine nešto se dogovarala mala grupa; bile su to voðe ekspedicije.
<BR>&nbsp;&nbsp;&nbsp;&nbsp;&nbsp;Miguel Kruz-Mendoza stajao je najmanje za glavu viši od ostalih - kapetan i vuèna sila u poslednjoj deceniji priprema koje su dovele do ovog dana. Èileanski svemirac blagog glasa imao je izražene sede pruge na slepooènicama, što je samo doprinosilo njegovoj harizmatskoj pojavi. Govorkalo se, veæinom u šali, da je toliko gurao, lobirao i pritiskao u korist ove misije da bi napravio veliki skok unapred u vremenu... i na taj naèin pobegao od nakupljenih ljubavnica i žena koje su ga jurile.
<BR>&nbsp;&nbsp;&nbsp;&nbsp;&nbsp;U svemu, ta zamisao i nije bila toliko neèuvena. Saul nikada nije upoznao èoveka veštijeg s damama. Neki njegovi neprijatelji pripisivali su Kruzov uspeh prijateljstvu s nekim ženama senatorima.
<BR>&nbsp;&nbsp;&nbsp;&nbsp;&nbsp;Nije bitno. Kapetan Kruz takoðe je bio od one vrste voða koje æe ljudi svuda slediti. Mnogi su pomagali pripreme Halejeve misije; meðutim, niko izuzev Miguela Kruza ne bi bio u stanju da ovaj dan pretvori u stvarnost.
<BR>&nbsp;&nbsp;&nbsp;&nbsp;&nbsp;Kapetan nakratko uhvati Saulov pogled i nasmeši se. Dobro su upoznali jedan drugog tokom razvoja cijanuta i drugih ekoloških simbionata. Saul uzvrati osmeh i klimnu. Bio je to veliki dan za njegovog prijatelja.
<BR>&nbsp;&nbsp;&nbsp;&nbsp;&nbsp;Kruz se okrenu nazad jer mu Betani Ouks nešto reèe. Smeh mu je bio dubok i bogat kada je podelio vic sa svojom zamenicom.
<BR>&nbsp;&nbsp;&nbsp;&nbsp;&nbsp;Saul nije toliko dobro poznavao Ouksovu, ali ono što je video od te smeðokose žene snažnih vilica ostavilo je na njega dubok utisak. Osim što je pomagala kapetanu u upravljanju ovum opsežnim, složenim projektom, Ouksova je bila i upravnik nauènog odeljenja.
<BR>&nbsp;&nbsp;&nbsp;&nbsp;&nbsp;U blizini voða stajali su rukovodioci sekcija - svi izuzev Macuda, koji je verovatno još leèio svog pacijenta. Dr Margerita van Zun mogla je isto tako lako da sredi tu sitnu nezgodu. Èak i Saul, koliko god da su mu klinièke veštine zarðale, sigurno bi bio u stanju da se snaðe sa prostom naprslinom.
<BR>&nbsp;&nbsp;&nbsp;&nbsp;&nbsp;Ali èin je imao i svojih povlastica. U poslednje vreme Akiju je bilo dosadno. Nesreæni sluèajevi koji nisu ubijali na mestu bili su retki. S tom pakleno zdravom posadom, za lekara opšte prakse nije bilo mnogo posla, izuzev nadgledanja pregradaka za spavanje i povremenog puštanja parazita za izazov ne bi li se imunološki sistemi kod svih držali na nivou.
<BR>&nbsp;&nbsp;&nbsp;&nbsp;&nbsp;Lekaru, izleèi samoga sebe, pomisli Saul. Napravio je posebnu zalihu deksbromfeniramin maleata, davno napuštenog antihistamina, ali jednostavnog za sintezu, da ne bi morao da prepisuje sebi lekove iz apoteke ekspedicije i da ostavlja zapise u inventaru.
<BR>&nbsp;&nbsp;&nbsp;&nbsp;&nbsp;Znao je da je pomalo neetièno što to skriva od Macuda. Ali Saul nije imao nameru da ide u pregradak za spavanje zbog još jedne u nizu prehlada. Ne u jednom od najuzbudljivijih trenutaka u istoriji nauke.
<BR>&nbsp;&nbsp;&nbsp;&nbsp;&nbsp;Više od stotinu ljudi okupilo se na plitko izdubljenom podu odaje. Izuzev desetak na dežurstvu po drugim mestima, bila je prisutna èitava posada Edmunda - zajedno s tridesetak privremeno probuðenih spavaèa iz pregradaka, koje je bilo moguæe prepoznati po bledim licima i još donekle teturavim pokretima.
<BR>&nbsp;&nbsp;&nbsp;&nbsp;&nbsp;Nekolicina je sela, iz navike, ali veæina je naprosto ostala nogama, kolena povijenih i ruku obešenih preda se, u gotovo fetusnom položaju uobièajenom za svemirce.
<BR>&nbsp;&nbsp;&nbsp;&nbsp;&nbsp;Kapetan Kruz i dr Ouksova kroèili su na podijum smešten na nosaèima rasporenog tegljaèa za pregratke. Kruz podiže ruke i tihi mrmor razgovora utihnu.
<BR>&nbsp;&nbsp;&nbsp;&nbsp;&nbsp;"Pa!" Visoki astronaut protrlja ruke. "Da li je neko za veliku ledenu kuglu sladoleda?"
<BR>&nbsp;&nbsp;&nbsp;&nbsp;&nbsp;Okupljeni svemirci zakikotaše se. I pored najrazlièitijih kultura i vera tu okupljenih, bilo je jasno da gotovo svi vole svog zapovednika i dive mu se.
<BR>&nbsp;&nbsp;&nbsp;&nbsp;&nbsp;Kruz ih još malo zagreja.
<BR>&nbsp;&nbsp;&nbsp;&nbsp;&nbsp;"Voleo bih da vam se svima zahvalim zbog toga što ste prešli tolike milione milja da biste prisustvovali ovom skupu. Pozvao sam vas da doðete ovamo sa Zemlje da bih vam rekao da je, avaj, misija otkazana. Svi treba da se spakujemo pa veèeras kreæemo kuæi."
<BR>&nbsp;&nbsp;&nbsp;&nbsp;&nbsp;To ih je dobilo. Dvorana eksplodira od smeha i pljeska. I Saul se nasmešio i zapljeskao. Kruz je bio genije u prefinjenoj veštini podizanja morala - izvlaèenja onoga najboljeg iz grupe.
<BR>&nbsp;&nbsp;&nbsp;&nbsp;&nbsp;Razume se, nije bilo naèina da se iko od njih vrati na Zemlju... ne pre nego što proðe predviðenih sedamdesetak godina. Upravo u tom trenutku jahali su Halejevu kometu na putu van planetnog sistema brzinom od trideset kilometara u sekundi i dizali se sve više i dalje iz dubokog Sunèevog gravitacionog bunara. Ta strelovita brzina morala je da opadne i zamre - a velika kometa ponovo da poène da pada - pre nego što se iko odavde vrati kuæi.
<BR>&nbsp;&nbsp;&nbsp;&nbsp;&nbsp;Zaokupljen mislima, Saul propusti sledeæu šalu. Ali reakcija je bila ista. Dok su se zajedno smejali, delovali su kao sreæna posada. Kruz se namerno ponašao kao èovek iz naroda, opuštao je gomilu i istovremeno održavao oreol potpune, opuštene kontrole.
<BR>&nbsp;&nbsp;&nbsp;&nbsp;&nbsp;Pa ipak je èak i sada Saul mogao da vidi podele. Na primer, stvarno iskusni svemirci uglavnom su bili okupljeni sleva. Nauènici specijalisti iz odeljenja Ouksove težili su prema napred. Iza njih bili su raspodeljeni tehnièari i inženjeri iz više od dvadeset pet nacija.
<BR>&nbsp;&nbsp;&nbsp;&nbsp;&nbsp;Bilo je i mnogo malih grupa prema geografiji i maternjem jeziku. I gotovo svuda postojala je suptilna ali razgovetna podela izmeðu veæinskih 'ortovaca' i visokih, zgodnih, mladih persela.
<BR>&nbsp;&nbsp;&nbsp;&nbsp;&nbsp;Razume se, bilo je i mešanja, naroèito meðu profesionalnim svemircima. Saul vide kako se Karl Ozborn naginje i šapuæe nešto ortovskoj devojci, Lani Ngujen. Ona se zasmeja u jednom jedinom, visokom cvrkutu i žurno pokri usta, sva rumena. Lani pogleda Karla svetlim oèima, ali Karl se veæ bio okrenuo, pažnju mu je ponovo zaokupio kapetan.
<BR>&nbsp;&nbsp;&nbsp;&nbsp;&nbsp;"Zašto smo došli ovamo?" upita Kruz, sa pesnicama na bokovima, razdvojenih nogu. Sada kada ih je zagrejao, zalazio je u povišen ton. "Dato je mnogo razloga. Filozofi govore o èistom nauènom istraživanju, o velikim pitanjima nastanka Sunèevog sistema koja bi se mogla razrešiti ako pojmimo najstariju materiju u svemiru.
<BR>&nbsp;&nbsp;&nbsp;&nbsp;&nbsp;Drugi veruju da smo na Halejevoj kometi zbog toga što je ona tamo! ... Ili, zapravo ovde." On se nasmeši. "A zašto i ne bismo pošli naprosto zbog toga što je opèinjujuæe to uèiniti? Ovaj leteæi ledeni breg strmoglavljivao se na nas Zemljane hiljade godina i oèaravao mnoge naše predake.." Kruz podiže obrvu, "a dobar broj ih se i usrao od straha."
<BR>&nbsp;&nbsp;&nbsp;&nbsp;&nbsp;Ponovo razdragano veselje. Saul je gledao havajski kontingent, osam muškaraca i žena od njih tridesetoro koje je poslala njihova živahna zemlja gladna buduænosti. Obukli su blistave, cvetne košulje preko bermuda pantalona. Ravnomerno raspodeljena izmeðu persela i ortovaca, grupa je predstavljala živopisnu mešavinu tipova i boja. Kada su se pridružili smehu, jedna glava se okrenu. Virdžinija Kaninamanu Herbert diže pogled i okrenu se prema njemu. Ona ugleda Saula i blistavo se nasmeši. Saul joj uzvrati namigivanjem.
<BR>&nbsp;&nbsp;&nbsp;&nbsp;&nbsp;"... u potrazi za novim hemijskim jedinjenjima, ili možda da bude upotrebljena za teraformiranje svetova i donošenje života našim sestrinskim planetama koje su manje obilno darivane od naše voljene Zemlje.
<BR>&nbsp;&nbsp;&nbsp;&nbsp;&nbsp;Možda su se neki od vas dobrovoljno prijavili za èitavu onu obeæanu platu - uglavnom za sedamdesetpetogodišnje spavanje na poslu."
<BR>&nbsp;&nbsp;&nbsp;&nbsp;&nbsp;Ovoga puta, poklici. Zvižduci odobravanja.
<BR>&nbsp;&nbsp;&nbsp;&nbsp;&nbsp;Kruz raširi ruke.
<BR>&nbsp;&nbsp;&nbsp;&nbsp;&nbsp;"Ali postoje dva posebna razloga zbog kojih smo ovde, toliko daleko od doma, na misiji koja æe mnoge od nas trajno razdvojiti od porodica i poznanika.
<BR>&nbsp;&nbsp;&nbsp;&nbsp;&nbsp;Najpre, a biæu sasvim iskren s vama, mnogi na Zemlji na ovu misiju - s njenim mnogim pripadnicima genetski izmenjenog stanja - gledaju kao na probu sposobnosti èoveèanstva da se uzdigne iznad praznoverja i predrasuda. Stotinama godina, ljudi dobre volje borili su se da oduèe našu vrstu od najdublje usaðenih plemenskih reakcija na sve - onog straha od svega što je drugaèije, koji izaziva toliku mržnju i užase još od pamtiveka..."
<BR>&nbsp;&nbsp;&nbsp;&nbsp;&nbsp;Još od pamtiveka... Saul sklopi oèi, seæajuæi se Jerusalima.
<BR>&nbsp;&nbsp;&nbsp;&nbsp;&nbsp;"... æemo dostignuti veliku stvar ukoliko onima na Zemlji dokažemo da takozvani ortovci i takozvani perseli, živeæi i radeæi zajedno na dugoj i opasnoj misiji, mogu da se pouzdaju jedni u druge naprosto kao bližnja ljudska biæa, i da donesu kuæi velika otkriæa od kojih æe koristi imati èitava ljudska vrsta.
<BR>&nbsp;&nbsp;&nbsp;&nbsp;&nbsp;Isto važi i za mnoge nacionalne i etnièke grupe zastupljene ovde. Mi smo glasnici dvadeset prvog veka za buduænost. Sedamdeset i više godina, ljudi dole, kod kuæe, znaæe da smo ovde gore i da saraðujemo radi dobra."
<BR>&nbsp;&nbsp;&nbsp;&nbsp;&nbsp;Kruz pusti da reèi dopru do njih. Saul vide da su se mnogi prisutni zagledali u svoja stopala, odjednom se osetivši nelagodno, kao da nisu sigurni zaslužuju li to poverenje.
<BR>&nbsp;&nbsp;&nbsp;&nbsp;&nbsp;"A tu su, naravno, i zabavne stvarèice." Kruz se isceri i protrlja ruke. "Došli smo da testiramo mnogo tehnoloških igraèaka! Prikupljanje kometa u pristupaène orbite moglo bi da zauvek otvori vrata prema svemiru. Novi oslonac za pristup napretku, koji je èoveèanstvo povratilo posle paklenog veka, biæe obezbeðen zauvek.
<BR>&nbsp;&nbsp;&nbsp;&nbsp;&nbsp;A ukoliko uverljivo prikažemo da pregraci za spavanje dobro rade tokom svih sedamdeset godina - kao što svi podaci nagoveštavaju da hoæe - onda smo utvrdili da èoveèanstvo ne mora da bude vezano za ovaj Sunèev sistem. Zvezde, same zvezde, biæe naše."
<BR>&nbsp;&nbsp;&nbsp;&nbsp;&nbsp;Reèi su visile u ledenom vazduhu nad zujem ventilacije.
<BR>&nbsp;&nbsp;&nbsp;&nbsp;&nbsp;A Saul na licima mnogih prisutnih vide blistavu veru. Herojska vilica Karla Ozborna isturi se u poèast kapetanovom cilju.
<BR>&nbsp;&nbsp;&nbsp;&nbsp;&nbsp;Pa, možda je delom reè i o obiènoj tvrdoglavosti, pomisli Saul sarkastièno. Kada je Karl igrao šah, èinio je to metodièno i uporno, ne priznajuæi poraz sve do gorkog kraja. Ali, ne, pomisli Saul, zagledan u oèi mladiæa. On veruje u Miguelov san. A, pretpostavljam, i ja.
<BR>&nbsp;&nbsp;&nbsp;&nbsp;&nbsp;Oseæanje je oèigledno delio veliki broj svemiraca, i persela i ortovaca. Bila je to strast onih koji su žudeli za treæim nivoom... stepenikom prema nebu.
<BR>&nbsp;&nbsp;&nbsp;&nbsp;&nbsp;Pa ipak, bili su tu i oni drugi. Æutali su, ali mogli su se videti znaci. Na kraju krajeva, ta posada nije bila regrutovana iskljuèivo iz redova idealista.
<BR>&nbsp;&nbsp;&nbsp;&nbsp;&nbsp;Zbog èega bi se muškarac ili žena prijavili za opasno izgnanstvo, daleko od svega poznatog? Za mnoge, ukljuèujuæi Saula, izbor nije bio dokraja dobrovoljan.
<BR>&nbsp;&nbsp;&nbsp;&nbsp;&nbsp;Video je Margeritu van Zun pokraj Akija Macude, na ulazu u Tunel F i novu bolnicu. Francuske vlasti pružile su joj moguænost ili da se 'dobrovoljno' prijavi za tu misiju ili da joj èitava porodica bude uhapšena zbog lese-mažeste.Saul je èuo da joj je muž otputovao u Indoneziju i sam otišao u pregradak da bi èekao njen povratak. Bila je to neka mala uteha, pretpostavljao je.
<BR>&nbsp;&nbsp;&nbsp;&nbsp;&nbsp;A onda je tu bio potpukovnik Sulejman Uld-Harad. Porodiène veze dovele su ga u tu misiju umesto u mauritanski zatvor. Ali crni svemirac nije izgledao oduševljen što je tu. Stajao je zdesna, s Žoaom Kviverijanom i još nekim drugim ljudima iz ekvatorijalnih zemalja Luka Živog Sunca.
<BR>&nbsp;&nbsp;&nbsp;&nbsp;&nbsp;Perseli i ortovci, severnjaci i lucisti, liberali, umerenjaci, èak i nekolicina fanatika; Saul je bio siguran da je slièno i meðu onima koji su još u pregracima. Kruz i Ouksova bili su voðe koje nadahnjuju i oni æe biti u stanju da izvuku ono najbolje iz kolonista, ali Saul nije oèekivao da æe to dugo putovanje proæi potpuno bez nevolja.
<BR>&nbsp;&nbsp;&nbsp;&nbsp;&nbsp;Ništa u životu nije tako, Saule. Izgnanstvo nije isto što i beg.
<BR>
<BR>&nbsp;&nbsp;&nbsp;&nbsp;&nbsp;Kapetan Kruz nastavi srdaènim tonom:
<BR>&nbsp;&nbsp;&nbsp;&nbsp;&nbsp;"A sada imam iznenaðenje za sve vas. Mnogi od nas uzdali su se u to da æe na ovom putovanju biti velikih nauènih otkriæa, ali kladim se da niko od vas nije oèekivao da æemo veæ nekoliko nedelja posle dolaska ispisati novo poglavlje u analima ljudskih otkriæa."
<BR>&nbsp;&nbsp;&nbsp;&nbsp;&nbsp;Saul vide kako se publika komeša. Ljudi su se zgledali. Talas sleganja ramenima i zbunjenih pogleda pokazao mu je da se tajna održala tokom poslednja tri dana mahnitih testova, ogleda i višestrukih provera.
<BR>&nbsp;&nbsp;&nbsp;&nbsp;&nbsp;Saul izvadi maramicu i dunu onoliko tiho koliko mu je to dozvoljavao nos koji su mu dali roditelji. Znao je da mu je to možda poslednja prilika za duže vreme.
<BR>&nbsp;&nbsp;&nbsp;&nbsp;&nbsp;Kruz se nasmeši publici, iskorišæavajuæi napetost koliko god je mogao. Onda podiže ruke i gomila se ponovo umiri.
<BR>&nbsp;&nbsp;&nbsp;&nbsp;&nbsp;"Ni u kom sluèaju ne bih želeo da zabrljam predstavu, ili da nekome ukradem èas pod svetlostima pozornice..."
<BR>&nbsp;&nbsp;&nbsp;&nbsp;&nbsp;Oh, ne, pomisli Saul. Zamolio je Kruza da to ne èini.
<BR>&nbsp;&nbsp;&nbsp;&nbsp;&nbsp;".. I zato mi dozvolite da pozovem èoveka koji je napravio to epohalno otkriæe, èoveka èije æe ime, za nedelju dana, biti slavljeno po èitavom Sunèevom sistemu. Popnite se ovamo, Saule Lince, i recite nam šta ste otkrili!"
<BR>&nbsp;&nbsp;&nbsp;&nbsp;&nbsp;Uzdah.
<BR>&nbsp;&nbsp;&nbsp;&nbsp;&nbsp;Saul se odgurnu od sanduka kada se rasuti pljesak podiže iz raznih krajeva dvorane. Pošto je posle prvog saplitanja ostao da lebdi nad podom nekoliko sekundi, morao je da istrpi da ga dodaju od ruke do ruke oni iskusniji u mikrogravitaciji.
<BR>&nbsp;&nbsp;&nbsp;&nbsp;&nbsp;Usput je video da je najveæi pljesak dopro iz odreðenih grupa - od Macuda i Maljenkova, koji su mu pomogli u analizama, od Havajæana u prednjem delu, od nekih persela...
<BR>&nbsp;&nbsp;&nbsp;&nbsp;&nbsp;Bilo je nekih u afrièkom i katolièkom delu koji su gledali u stranu, opuštenih ruku, nesposobni, poput njega, da zaborave Jerusalim.
<BR>&nbsp;&nbsp;&nbsp;&nbsp;&nbsp;Neko je podmetnuo ruke ispod njega i jako ga gurnuo. Odjedrio je, bez imalo obrtanja, u glatkom luku koji ga je spustio pravo pored dr Betani Ouks. Dobro ciljanje, pomisli on kada ga ženica okrenu licem prema publici.
<BR>&nbsp;&nbsp;&nbsp;&nbsp;&nbsp;"Bez brige, dr Saule", prošapta mu Kruz. "Veæ æete nauèiti hod svemirca. Vaš problem je što previše vremena provodite u onom prokletom toèku."
<BR>&nbsp;&nbsp;&nbsp;&nbsp;&nbsp;Saul sleže ramenima. "Neki od nas prestari su za promene, Majk."
<BR>&nbsp;&nbsp;&nbsp;&nbsp;&nbsp;Kruz se nasmeja i pokretom pokaza da je 'pozornica' njegova. Saul oprezno pruži nogu napred. On pogleda po skupu.
<BR>&nbsp;&nbsp;&nbsp;&nbsp;&nbsp;"Um, siguran sam da æete se svi prisetiti..."
<BR>&nbsp;&nbsp;&nbsp;&nbsp;&nbsp;"Glasnije, Saule!" glas s teškim naglaskom doviknu iz zadnjeg dela dvorane. "Ne moraš da šapuæeš da bi dokazao da nisi blebetavi levit!"
<BR>&nbsp;&nbsp;&nbsp;&nbsp;&nbsp;Iz gomile se zaèuše prigušeni povici, a nekoliko tamnih lica kao da je najednom prebledelo. Saul prepoznade Maljenkovljev povik i mahanje iz zadnjeg dela dvorane. Nasmejani Rus imao je takt tornada, ali Saul se nasmeši.
<BR>&nbsp;&nbsp;&nbsp;&nbsp;&nbsp;"Izvinjavam se. Pokušaæu da govorim glasnije.
<BR>&nbsp;&nbsp;&nbsp;&nbsp;&nbsp;Upravo sam hteo da kažem da se svi seæate fantastiènog niza organskih jedinjenja koja je pronašla ekspedicija na kometu Enke, dok su oprobavali tehnike neophodne za ovu misiju. Mnoga jedinjenja do tada su bila potpuno nepoznata i dovela su do revolucionarnih promena u hemijskoj industriji.
<BR>&nbsp;&nbsp;&nbsp;&nbsp;&nbsp;U stvari, jedan od manjih ciljeva na ovom mestu jeste da vidimo da li je priroda zakuvala još predivnih polimera i aglutinata za nas, možda tako dragocenih kao što su to postali enkon i stanus-klatrid."
<BR>&nbsp;&nbsp;&nbsp;&nbsp;&nbsp;Uza sam podijum, Žoao Kviverijan se namršti. On je otkrio ta jedinjenja, tokom te ranije misije, tako da je na izvestan naèin bio odgovoran za deo motiva da se istražuju i 'iskorišæavaju' komete.
<BR>&nbsp;&nbsp;&nbsp;&nbsp;&nbsp;"Ali jedno od najuzbudljivijih otkriæa na Enkeu bilo je da jezgro te ostarele, gotovo mrtve komete sadrži mnoštvo hemikalija koje je najbolje nazvati 'prebioticima'... nakupine purina, pirimidina, fosfata i amino-kiselina gotovo identiènih onoj vrsti mešavine za koju savremeni biolozi veruju da je saèinjavala primordijalnu 'èorbu' što je dovela do života na Zemlji. Postojale su nade, kada smo polazili na ovaj put, da bismo prouèavanjem velike, mlaðe komete mogli, pa, baciti nešto svetlosti na to kakvo je stanje stvari bilo na našem rodnom svetu pre èetiri miliona godina, kada smo svi zaèeti."
<BR>&nbsp;&nbsp;&nbsp;&nbsp;&nbsp;Saul proèisti grlo i ponada se da æe hrapavost njegovog glasa biti pripisana opštoj promuklosti i uzbuðenju. Na deset redova dalje, ili otprilike toliko, meðu šarolikim Havajæanima, on vide kako mu se Virdžinija Herbert smeši. Divljenje u njenim oèima bilo je prijatno, iako donekle rastrojavajuæe.
<BR>&nbsp;&nbsp;&nbsp;&nbsp;&nbsp;Polako, momèe. Ne zamišljaj više nego što postoji. Nema sumnje da na tebe gleda kao na neku vrstu zamene za taticu.
<BR>&nbsp;&nbsp;&nbsp;&nbsp;&nbsp;"Pa", nastavi on, "dr Maljenkov, dr Kviverijan i ja prouèavali smo jedan od poslednjih uzoraka jezgra koje je doneo Otis Sergeov..."
<BR>&nbsp;&nbsp;&nbsp;&nbsp;&nbsp;"Nemoj da si skroman, Saule", ponovo ga prekide Maljenkov. "Ti si to uèinio. Tebe treba okriviti!"
<BR>&nbsp;&nbsp;&nbsp;&nbsp;&nbsp;Ovog puta, najzad, ljudi se nasmejaše i zapljeskaše. Saul se nasmeši. Hvala, Nikolaje. Duboko u sebi pitao se nije li Rus zapravo u pravu... da li bi krivica jednog dana mogla biti prava reè. Gle šta se dogodilo sa Simonom Perselom, èije ime je trebalo da ide rame uz rame s Galenovim i Švajcerovim. Madam Slava bila je jedna æudljiva kuèka.
<BR>&nbsp;&nbsp;&nbsp;&nbsp;&nbsp;"Uh, ovaj, uz pomoæ te gospode bio sam u stanju da izdvojim..."
<BR>&nbsp;&nbsp;&nbsp;&nbsp;&nbsp;Ma, hajde, Saule, ukori on sebe. Šta bi Mirijam pomislila da je doživela da te vidi kako tu stojiš i zamuckuješ sada kad imaš priliku da objaviš takvu stvar!
<BR>&nbsp;&nbsp;&nbsp;&nbsp;&nbsp;Saul ispravi leða i pri tom gotovo izgubi tlo pod nogama. On se zagleda u publiku i pozajmi jedan od gestova Miguela Kruza, raširi ruke.
<BR>&nbsp;&nbsp;&nbsp;&nbsp;&nbsp;"Znaci su jaki. Uzorci su nedvosmisleni. Nikakvo zagaðenje ne može objasniti ono što smo otkrili. Radili smo nedelju dana da bismo bili sigurni da nije u pitanju ništa što smo doneli sa Zemlje.
<BR>&nbsp;&nbsp;&nbsp;&nbsp;&nbsp;Kako je dospeo ovde, za sada niko ne može ni da zamisli. Kako je preživeo ili evoluirao, nemamo ni nagoveštaja. Ali znamo da smo izgleda naleteli na ono za èim je èoveèanstvo veèno tragalo, još otkada su naši prvi istraživaèi kroèili na drugi svet, pre gotovo jednog veka."
<BR>&nbsp;&nbsp;&nbsp;&nbsp;&nbsp;On se nasmeši. Neka misle šta god žele.
<BR>&nbsp;&nbsp;&nbsp;&nbsp;&nbsp;"Prvi put, dame i gospodo, prvi put otkrili smo nepobitne znakove vanzemaljskog života."
</P></TD></TR></TABLE>
<P class="next">
<A HREF=p11.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
