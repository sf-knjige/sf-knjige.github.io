<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>10. GNEV TAME
<P>&nbsp;&nbsp;&nbsp;&nbsp;&nbsp;Kada je to izgovorila, čovek po imenu Ged je položio svoju ruku preko njenih, koje su držale prelomljenu amajliju. Ona iznenadapodiže pogld i vide kako se odjednom sav zajapurio od života i osećanja pobede, i kako se smeši. "Ti si nas oboje oslobodila", reče on. "Niko ne može da stekne slobodu sam samcit. Hajdemo; nemojmo gubiti vreme dok ga još imamo! Pokaži ga još malo." Bila je sklopiola dlan na kojem su se nalazila dva komada srebra, ali na njegov zahtev ponovo ga rastvori. Ivice prstena i dalje su se dodirivale.
<BR>&nbsp;&nbsp;&nbsp;&nbsp;&nbsp;On ih ne uze od nje, već samo svoj dlan položi preko njenog. Izgovorio je, pri tom dve reči, i lice mu iznenada orosi znoj. Osetila je neko čudno, jedva primetno podrhtavanje na svom dlanu, kao da se na njemu beše promeškoljila neka zaspala životinjica. Ged uzdahnu; napetost u njemu popusti i on obrisa čelo.
<BR>&nbsp;&nbsp;&nbsp;&nbsp;&nbsp;"Eto, reče, i uzevši u ruku Prsten Eret-Akbe navuče joj ga preko desne šake; jedva je prošla kroz njega. Tu ga i ostavi. "Eto!" ponovi on, zadovoljno ga posmatrajući: "Odgovara. Mora da je to ženska narukvica, ili,možda dečja."
<BR>&nbsp;&nbsp;&nbsp;&nbsp;&nbsp;"Hoće li držati?" uznemireno promrlja ona, osećajući kako joj srebrna traka, hladna i krhka, leži na tankom ručnom zglobu.
<BR>&nbsp;&nbsp;&nbsp;&nbsp;&nbsp;"Hoće. Nisam mogao da popravim prsten Eret-Akbe običnom vradžbinom, kao seoska veštica kad krpi čajnik. Morao sam da upotrebim čini Ustrojstva i da opet od njega stvorim jedno. Sada je opet kao da nikada nije ni bio prelomljen. Tenar, moramo što pre da krenemo. Ja ću poneti i čuturicu. Ogrn8i svoj ogrtač.
<BR>&nbsp;&nbsp;&nbsp;&nbsp;&nbsp;Dok je ona petljala oko brave, otključavajući je, on reče: "Voleo bih da imam svoj štap", a ona odgovori šapatom: "Tu je, odmah iza vrata." Donela sam ga."
<BR>&nbsp;&nbsp;&nbsp;&nbsp;&nbsp;"Zašto si ga donela?" upita on radoznalo.
<BR>&nbsp;&nbsp;&nbsp;&nbsp;&nbsp;"Nameravala sm... da te odvedem do izlaza. da te pustim da pobegneš."
<BR>&nbsp;&nbsp;&nbsp;&nbsp;&nbsp;"Takav izbor nisi moglada napraviš. Mogla si da me držiš zarobljenog i da i sama budeš robinja; ili da me oslobodiš, i pođeš zajedno s amnom, u slobodu. Hajde, malecka, budi hrabra, okreni taj ključ."
<BR>&nbsp;&nbsp;&nbsp;&nbsp;&nbsp;Ona okrenu u bravi ključ sa drškom u obliku zmaja i otvori vrata koja su vodila u niski, mračni hodnik. Napustila je Riznicu Grobnica sa Prstenom Eret-Akbe na ruci, a čovek je pošao za njom.
<BR>&nbsp;&nbsp;&nbsp;&nbsp;&nbsp;Osetilo se nekakvo slabo treperenje, ne baš nalik na zvuk, u kamenim zidovima, podu i u lukovima tavanice. Kao da je negde daleko zagrmelo, kao da se nešto ogromno negde stropoštalo.
<BR>&nbsp;&nbsp;&nbsp;&nbsp;&nbsp;Kosa joj se nakostreši od straha, i ne razmišljajući on brzo dunu u sveću svog limenog fenjera. Čula je kako je čovek iza njenih leđa napravio nagli pokret; njegov spokojni glas reče, tako blizu da mu je dah osetila u kosi: "Ostavi fenjer. Ja mogu da napravim svetlo, ako bude potrebno. Koliko je sati, tamo napolju?"
<BR>&nbsp;&nbsp;&nbsp;&nbsp;&nbsp;"Već je bila davno prevalila ponoć, kad sam došla ovamo."
<BR>&nbsp;&nbsp;&nbsp;&nbsp;&nbsp;"Onda moramo napred, što pre."
<BR>&nbsp;&nbsp;&nbsp;&nbsp;&nbsp;Ali, kako se nije pokrenuo, ona svati da čeka da ga ona povede. Jedino je ona znala kojim se putem izlazi iz Lavirinta, i on je čekao da pođe za njom. Krenula je, pognuta, jer tunel je na tom mestu bio veoma nizak, ali dosta brziom korakom. Na nevidljivim raskrsnicama do njih je dopirala hladna vazdušna struja i oštar, gadni zadah, mrtvački smrad ogromne praznine ispod njih. Kad je tunel postao malo viši i ona mogla da se uspravi, usporila je korak, brojeći svaku stopu dok su se približavali ponoru. Lakim hodom, svestan svakog njenog pokreta, on ju je pratio u stopu. istog časa kada je stala, zaustavio se i on.
<BR>&nbsp;&nbsp;&nbsp;&nbsp;&nbsp;"Ovde je ponor", prošapta ona. "Ne mogu da nađem ispust. Ah, tu je. Pazi dobro, čini mi se da se kamenje osipa.. . Ne, ne, stani... osulo se..." Hitro se porebarke povukla na čvrsto tle u trenutku kada se kamenje pod njenim stopalama rasulo i propalo dole. Čovek je zgrabi za mišicu i zadrža je. Srce joj je lupalo kao ludo. "Ispust više nije siguran, kamenje se osipa."
<BR>&nbsp;&nbsp;&nbsp;&nbsp;&nbsp;"Napraviću malo svetla, da vidim na čemu smo. Možda ću uspeti da ga učvrstim uz odgovarajuću reč. U redu je, malecka."
<BR>&nbsp;&nbsp;&nbsp;&nbsp;&nbsp;Pomislila je kako je čudno što je zove istim imenom kojim ju je Manan oduvek zvao. I u trenutku kada je zapalio prigušenu svetlost na kraju svog štapa, nalik na svetlucanje trulog drveta ili na zvezdu u magli, i koraknuo na uzani ispust iznad crne provalije, ona ugleda ogromnu crnu priliku kako se primiće u tmini ispred njega; smesta shvati da je to Manan. Ali glas joj zape u grlu, kao da ga steže omča, i nije mogla da vikne.
<BR>&nbsp;&nbsp;&nbsp;&nbsp;&nbsp;U času kada je Manan ispružio ruke da ga gurne sa nestabilne, uske staze u ponor, Ged je podigao pogled, ugledao ga, i uz krik iznenađenja i besa, zamahnuo na njega štapom. Na njegov uzvik svetlost iznnada planu, i njen beli i nepodnošljivi sjaj suknu evnuhu pravo u lice. Manan brzo podiže jednu veliku ruku da zakloni oči, nasumice se zatetura u pravcu Geda, da ga zgrabi, promaši i pade.
<BR>&nbsp;&nbsp;&nbsp;&nbsp;&nbsp;Dok je padao nije ispustio ni jedan jedini krik. Nikakav zvuk nije dopro iz crnog ambisa, nikakav udarac tela o dno provalije, nikakav zvuk pogibije, ništa. Viseći iznad provalije, držeći se čvrsto za kamenu ivicu i klečeći pored smrznutog ispupčenja na njenom kraju, Ged i Tenar se nisu micali; osluškivali su; ali, ništa nisu čuli.
<BR>&nbsp;&nbsp;&nbsp;&nbsp;&nbsp;Svetlost je ličila na sivu pahuljicu, jedva se videla.
<BR>&nbsp;&nbsp;&nbsp;&nbsp;&nbsp;"Hodi!" reče Ged i ispruži ruku; ona je uze i on je u tri odvažna koraka prebaci na drugu stranu. zatim ugasi svetlost. Opet je pošla ispred njega, da mu pokaže put. Bila je sva obamrla i nije mislila ni na šta. Tek nakon izvesnog vremena, pade joj na pamet: Da li sada desno ili levi?
<BR>&nbsp;&nbsp;&nbsp;&nbsp;&nbsp;Zaustavi se.
<BR>&nbsp;&nbsp;&nbsp;&nbsp;&nbsp;On se zaustavi nekoliko koraka iza nje i tiho upita: šta je?
<BR>&nbsp;&nbsp;&nbsp;&nbsp;&nbsp;"Zalutala sam. Upali svetlost."
<BR>&nbsp;&nbsp;&nbsp;&nbsp;&nbsp;"Zalutala?"
<BR>&nbsp;&nbsp;&nbsp;&nbsp;&nbsp;"Zaboravila sam... zaboravila sam da brojim skretanja."
<BR>&nbsp;&nbsp;&nbsp;&nbsp;&nbsp;"Ja sam brojao", reče on, primaknuvši joj se malo. "Skrenuli smo levo posle ponora, pa desno, pa opet desno."
<BR>&nbsp;&nbsp;&nbsp;&nbsp;&nbsp;"Onda na sledećem zaokretu treba opet desno", reče ona kao automat, ali je i dalje stajala nepomično. "Upali svetlost."
<BR>&nbsp;&nbsp;&nbsp;&nbsp;&nbsp;"Svetlost nam neće pomoći da nađemo put, Tenar."
<BR>&nbsp;&nbsp;&nbsp;&nbsp;&nbsp;"Neće. Ništa neće. Izgubljeno je. I mi smo izgubljeni."
<BR>&nbsp;&nbsp;&nbsp;&nbsp;&nbsp;Mrtva tišina se sklopi oko njenog šapata i proguta ga.
<BR>&nbsp;&nbsp;&nbsp;&nbsp;&nbsp;Osetila je kretanje i toplotu drugog ljudskog bića, tu odmah pored nje, u tami. On potraži njenu ruku i uze je u svoju. "Hajde, Tenar. Prvo skretanje desno."
<BR>&nbsp;&nbsp;&nbsp;&nbsp;&nbsp;"Upali svetlost, preklinjala ga je. "Tuneli su tako izuvijani..."
<BR>&nbsp;&nbsp;&nbsp;&nbsp;&nbsp;"Ne mogu. Ne smem da rasipam snagu. Tenar, oni su... oni znaju da smo izašli iz Riznice. Znaju i da smo prošli ponor. Traže nas, traže našu volju, naš duh. Da ih utrnu, da ih prožderu. Njih moram da održavam, da gore i dalje. Sva mi snaga odlazi na to. Moram im se odupreti; zajedno s tobom. Uz tvoju pomoć. Moramo dalje."
<BR>&nbsp;&nbsp;&nbsp;&nbsp;&nbsp;"Nema izlaza", reče ona, ali ipak učini jedan korak. Pa još jedan, oklevajući, kao da joj ispod svakog sledećeg koraka zjapi crni ponor, ona grozna praznina ispod zemlje. Topli, čvrsti stisak njegove ruke počivao je na njenoj. Produžili su dalje.
<BR>&nbsp;&nbsp;&nbsp;&nbsp;&nbsp;Nakon čitave večnosti stigoše najzad do stepeništa. Ranije imse nije činilo toliko strmo, a sada je svaki stepenik bio kao ljigavo, plitko udubljenje u steni. Ali su se ispeli do vrha, a zatim produžili malo brže, jer je znala da se zavojiti hodnik sada proteže veoma dugo, pre nego što stigne do prvog skretanja. Prsti leve ruke, koje je neprestano vukla po zidu, da bi osetila kuda ide, pređoše preko otvora s leve strane. "Tu je", promrlja ona; ali, izgledalo je da on okleva, kao da je posumnjao zbog nečega u načinu na koji se kretala.
<BR>&nbsp;&nbsp;&nbsp;&nbsp;&nbsp;"Ne, nije", promuca ona, zbunjeno, "nije ovaj, već sledeći otvor s leve strane. Ne znam više. Ne mogu. Nema izlaza."
<BR>&nbsp;&nbsp;&nbsp;&nbsp;&nbsp;"Pošli smo u Oslikanu sobu", reče spokojni glas iza nje u mraku. "Kako ćemo stići do nje?"
<BR>&nbsp;&nbsp;&nbsp;&nbsp;&nbsp;"Prvo sledeće skretanje nalevo."
<BR>&nbsp;&nbsp;&nbsp;&nbsp;&nbsp;Ona krenu dalje. Napravili su dugački zaokret i prošli dva lana skretanja pre nego što su stigli do hodnika koji je skretao desno, ka Oslikanoj sobi.
<BR>&nbsp;&nbsp;&nbsp;&nbsp;&nbsp;"Sad pravo", prošapta ona, i sada je već bilo lakše da se snađu u mraku, jer je dobro poznavala hodnike do gvozdenih vrata, budući da je stotinama puta pre toga izbrojala sva skretanja; čudna težina koja joj je pritiskala um nije više mogla da je zbuni, samo ako bude uspela da ne misli. Ali sve vreme su se primicali, sve bliže i bliže, onome što ju je pritiskalo i gnječilo pod sobom; noge su joj bile tako premorene i otežale da je dva-tri puta zastenjala od napora da ih pokrene. A čovek pored nje je disao duboko i teško, kao neko ko se upinje iz petnih žila, noseći teret. Ponekad bi se čuo njegov glas, prigušen i odsečan, jedna reč, ili slog. I tako su najzad stigli do govozdenih vrata; ona odjednom ispruži ruku, užasnuta.
<BR>&nbsp;&nbsp;&nbsp;&nbsp;&nbsp;Vrata su bila otvorena.
<BR>&nbsp;&nbsp;&nbsp;&nbsp;&nbsp;"Brzo!" uzviknu ona, i povuče svog pratioca kroz njih. S druge strane vrata se zaustavi.
<BR>&nbsp;&nbsp;&nbsp;&nbsp;&nbsp;"Zašto su bila otvorena?! upita se ona naglas.
<BR>&nbsp;&nbsp;&nbsp;&nbsp;&nbsp;"Zato što tvoji Gospodari ne mogu da ih zatvore sami; potrebna im je tvoja ruka."
<BR>&nbsp;&nbsp;&nbsp;&nbsp;&nbsp;"Sada ćemo ući..." Glas je izdade.
<BR>&nbsp;&nbsp;&nbsp;&nbsp;&nbsp;"U srce tame. Znam. Ipak, izašli smo iz Lavirinta. Koliko ima puteva iz Podgrobnice?"
<BR>&nbsp;&nbsp;&nbsp;&nbsp;&nbsp;"Samo jedan. Vrata na koja si ušao ne otvaraju se iznutra. Može se izaći samo ako se prođe kroz pećinu i hodnicima se popne do kapka na podu sobe iza Prestola. U Prestonoj dvorani."
<BR>&nbsp;&nbsp;&nbsp;&nbsp;&nbsp;"Znači, moraćemo tim putem."
<BR>&nbsp;&nbsp;&nbsp;&nbsp;&nbsp;"Ali, ona je t6amo", prošapta devojka. "Tamo, u Podgrobnici. U pećini. Kopa po praznom grobu. Ne smem da prođem pored nje, oh, neću moći opet da prođem pored nje!"
<BR>&nbsp;&nbsp;&nbsp;&nbsp;&nbsp;"Do sada je sigurno već otišla."
<BR>&nbsp;&nbsp;&nbsp;&nbsp;&nbsp;Pred njima se otvarao tunel kome kao da nije bilo kraja. Osetili su odjednom oko sebe više vazduha; mrak kao da se beše nekako proširio. Ušli su u veliku pećinu ispod Kamenova.
<BR>&nbsp;&nbsp;&nbsp;&nbsp;&nbsp;Počeli su da je obilaze, držeći se stalno zida sa desne strane. Tenar je prešla samo nekoliko koraka i zastala. "Šta je sad ovo?" promrlja odjednom, jedva čujno. U toj ogromnoj, mrtvoj, mračnoj vazdušnoj lopti nešto se čulo: kao da nešto podrhtava, ili se ljulja. Bio je to zvuk koji je odzvanjao u krvi i osećao se u kostima. Zidovi koje je vreme ukrasilo svojim rezbarijama podrhtavali su, podrhtavali ispod njenih prstiju.
<BR>&nbsp;&nbsp;&nbsp;&nbsp;&nbsp;"Napred", reče čovekov glas, nekako suv i sav napet. "Požuri, Tenar!
<BR>&nbsp;&nbsp;&nbsp;&nbsp;&nbsp;Dok se i dalje spoticala u svom umu, mračnom i poljuljanom kao podzemni svodovi, ona uzviknu: "Oprostite mi, o, Gospodari moji, o, vi što nemate imena, vi što ste od iskona, oprostite mi, oprostite!"
<BR>&nbsp;&nbsp;&nbsp;&nbsp;&nbsp;Odgovora nije bilo. Nije ga nikada ni bilo.
<BR>&nbsp;&nbsp;&nbsp;&nbsp;&nbsp;Stigli su do hodnika ispod Dvorane, popeli se uz stepenice, stigli do poslednjeg stepenika i glavom dodirivalikapak. Bio je zatvoren, onako kako ga je ona uvek ostavljala. Pritisnula je oprugu kojom se otvarao. Nije se otvarao.
<BR>&nbsp;&nbsp;&nbsp;&nbsp;&nbsp;"Slomila se", reče ona. "Zaključan je."
<BR>&nbsp;&nbsp;&nbsp;&nbsp;&nbsp;"On je obiđe i upre leđima o kapak. Nije se pomerio.
<BR>&nbsp;&nbsp;&nbsp;&nbsp;&nbsp;"Nije zaključan, već pritisnut nečim teškim odozgo."
<BR>&nbsp;&nbsp;&nbsp;&nbsp;&nbsp;"Možeš li da ga otvoriš?"
<BR>&nbsp;&nbsp;&nbsp;&nbsp;&nbsp;"Možda. Mislim da nas ona čeka tamo gore. Da li je i neki muškarac tamo gore s njom?"
<BR>&nbsp;&nbsp;&nbsp;&nbsp;&nbsp;"Dabi i Uahto, možda još neki čuvari - muškarci ovde ne smeju da dođu..."
<BR>&nbsp;&nbsp;&nbsp;&nbsp;&nbsp;"Nisam u stanju da istovremeno bacam čini otvaranja, držim na odstojanju ljude koji gore čekaju i odupiremse tami", reče njegov mirni glas, kao da razmišlja. "Moraćemo da pokušamo kroz ona druga vrata, vrata u steni, kroz koja sam ušao. Da li ona zna da se ne mogu iznutra otvoriti?"
<BR>&nbsp;&nbsp;&nbsp;&nbsp;&nbsp;"Zna. Jednom me je pustila da pokušam."
<BR>&nbsp;&nbsp;&nbsp;&nbsp;&nbsp;"Onda ih možda nije uzela u obzir. Hajde, dođi Tenar!"
<BR>&nbsp;&nbsp;&nbsp;&nbsp;&nbsp;Ona je bila klonula na kamene stepenice, koje su zujale i podrhtavale kao da se negde duboko ispod njih odapinju tetive nekih divovskih lukova.
<BR>&nbsp;&nbsp;&nbsp;&nbsp;&nbsp;"Šta je ovo... ovo podrhtav anje?"
<BR>&nbsp;&nbsp;&nbsp;&nbsp;&nbsp;"Dođi", reče on, tako sigurno i mirno da ga ona posluša i opet se pipajući vrati niz stepenice i kroz hodnike, i uđe u onu užasnu pećinu.
<BR>&nbsp;&nbsp;&nbsp;&nbsp;&nbsp;Na ulazu se sudari sa tako ogromnom, slepom i opakom mržnjom kao da se sama zemlja sručila na nju, da zadrhta i povika, a da ni sama nije bila toga svesna: "Ovde su! Ovde su!"
<BR>&nbsp;&nbsp;&nbsp;&nbsp;&nbsp;"Onda neka znaju da smo i mi ovde", reče čovek, i iz njegovog štapa i ruku pokulja blistava, bela svetlost, koja se prelamala kao što se morski talasi prelamaju, o hiljade dragulja na zidovima i tavanici; božanska svetlost, kroz koju njih dvoje protrčaše pravo preko ogromne pećine, dok su im senke4 preletele preko belih šara i svetlucavih udubljenja i praznog, otvorenog groba. Dotrčali su do niskog dovratka, sve idući kroz tunel, pognuti, ona napred a on za njom. Tu, u tunelu, kamenje je već grmelo i ljuljalo im se pod nogama. Ali, svetlost je i dalje bila uz njih, zaslepljujuća. Kad je ugledala pred sobom mrtvo lice stene, čula je kako njegov glas nadjačava grmljavinu zemlje, izgovarajući samo jednu jedinu reč, i udari u crveni kamen zatvorenih vrata. Stena buknu belim sjajem kao da se zapalila i raspuče se.
<BR>&nbsp;&nbsp;&nbsp;&nbsp;&nbsp;Kroz otvor se videlo nebo, koje je upravo bledelo u praskozorju. Nekoliko hladnih belih zvezda lebdelo je visoko na njemu.
<BR>&nbsp;&nbsp;&nbsp;&nbsp;&nbsp;Tenar ugleda zvezde i oseti dašak vetra na lic u; ali, nije ustala. Čučala je zgrčena na rukama i kolenima, tu, na pola puta između zemlje i neba.
<BR>&nbsp;&nbsp;&nbsp;&nbsp;&nbsp;Čovek, čudna, mračna prilika u tom polumraku praskozorja, okrenu se i povuče je za ruku da ustane. Lice mu je bilo crno i iskeženo, kao u demona. Ona ustuknu u strahu, vrišteći nekim debelim glasom koji uopšte nije bio njen, kao da joj se ustima kreće jezik mrtvaca. "Ne"! Ne dodiruj me... pusti me... Idi!" I stade da se koprva unazad, što dalje od njega, u osute i razjapljene, bezube čeljusti Grobnica.
<BR>&nbsp;&nbsp;&nbsp;&nbsp;&nbsp;Njegov stisak popusti i on reče, tihim i čvrstim glasom: "Zaklinjem te simbolom saveza koji nosiš na sebi. Dođi Tenar."
<BR>&nbsp;&nbsp;&nbsp;&nbsp;&nbsp;Ona ugleda svetlost zvezda u srebru prstena koji je nosila oko ruke. Ne odvajajući oči od njega diže se, polako, povodeći se. Zatim stavi svoju ruku u njegovu, i pođe za njim. Nije mogla da trči. Silazili su niz brdo. iz crnih čeljusti u stenama iza njihovih leđa začu se dugi, dugi i bolni urlik mržnje i tuge. Kamenje poče da pada oko njih. Tlo je podrhtavalo. Išli su dalje, ona sa očima i dalje uprtim u blagi sjaj zvijezda na svojoj ruci.
<BR>&nbsp;&nbsp;&nbsp;&nbsp;&nbsp;Nalazili su se u polumračnoj dolini nedaleko od Mesta. Sad su počeli da se penju, i on je odjednom zamoli da se okrene. "Pogledaj..."
<BR>&nbsp;&nbsp;&nbsp;&nbsp;&nbsp;Okrenula se, i vidjela. Nalazili su se na suprotnoj strani doline, na istoj visini sa Kamenovima, devet ogromnih monolita koji su stajali ili ležali iznad pećine sa dijamantima i grbovima. Kamenovi koji su bili uspravni kretali su se. Trgli bi se povremeno i polako se nakrivili, kao katarke broda. Jedan kao da je zatreperio i malo se uzdigao, a onda se zadrhtao celom dužinom i pao. Pao je još jedan, tresnuvši popreko preko njega. Iza njih je zadrhtala urušena kupola Prestone dvorane, čiji se crni obris ocrtavao na žutoj svetlosti sa istoka. Zidovi su joj se ispupčili. Ogromna, polusrušena masa kamena i cigala menjala je oblik, kao glina u tekućoj vodi, upadala u samu sebe, i uz gromovit urlik i pljusak kamenja i prašine odjednom kliznula u stranu i rasula se. Zemlja u dolini se nadimala i talasala; jedan talas kao da je prošao uz padinu brda, i džinovska pukotina je odjednom zinula među Kamenovima, zjapeći u tamu podzemlja, ispuštajući tanku zavesu od prašine, nalik na sivi dim. Kamenovi koji su još stajali sada se sunovratiše u nju i ona ih proguta. A zatim, uz tutanj koji kao da se odbijao o samo nebo, neravne, crne usne pukotine se zatvoriše; brda se zatresoše samo još jednom i umiriše.
<BR>&nbsp;&nbsp;&nbsp;&nbsp;&nbsp;Ona skrenu pogled sa grozote zemljotresa i upravi ga u čoveka pored sebe, kome još nikada nije videla lice na dnevnom svetlu. "Ti si ga zadržavao", reče, a glas joj je delovao piskutavo, kao vetar u trsci, nakon onog moćnog urlanja i jadikovanja zemlje. "Ti si zadržao zemljotres, gnev tame."
<BR>&nbsp;&nbsp;&nbsp;&nbsp;&nbsp;"Moramo dalje", reče on jednostavno, okrečući se na drugu stranu od izlazećeg sunca i srušenih grobnica. "Umoran sam, hladno mi je..." On se spotače, i ona ga uze za ruku. Oboje su jedva hodali, vukući noge. Polako, kao dva sićušna pauka na velikom zidu, mileli su uz ogromnu padinu brda, sve dok napokon nisu stupili na suvo tle na vrhu, pozlaćeno zracima izlazećeg sunca i prošarano dugim, retkim senkama timijana. Pred njima su stajale planine na zapadu, purpornog podnožja, pozlaćenih vrhova. Njih dvoje na trenutak zastadoše, a zatim pređoše preko grebena, zašavši izvan vidokruga Mesta Grobnica, i odoše.
</P></TD></TR></TABLE>
<P class="next">
<A HREF=p24.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
