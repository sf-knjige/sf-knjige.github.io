<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>9.
<P>&nbsp;&nbsp;&nbsp;&nbsp;&nbsp;Od kada se direktor vratio, Sedlerov status pretrpeo je izvesnu promenu. Sedler je znao da se to mora dogoditi, premda je preduzeo sve mere predostrožnosti. Po dolasku, prema njemu su se svi ophodili sa uètivom podozrivošæu, tako da je nekoliko dana morao iz petnih žila da se trudi oko uspostavljanja odnosa, sve dok najzad led nije bio probijen. Ljudi su postali prijateljski nastrojeni i govorljivi, što mu je omoguæilo da malo krene sa mrtve taèke. Sada, meðutim, oni kao da su poèeli da žale zbog preðašnje predusretljivosti, tako da je ponovo morao da ih otkravljuje.
<BR>&nbsp;&nbsp;&nbsp;&nbsp;&nbsp;Znao je šta je razlog ovome. Nije bila stvar u tome što je nasluæen pravi cilj njegovog boravka na Mesecu, veæ što su svi postali svesni da povratak direktora ne samo što mu nije sputao aktivnosti nego mu je još i ojaèao položaj. U veoma akustiènoj zvuènoj kutiji Opservatorije, gde su se šuškanja i ogovaranja širila brzinom tek nešto manjom od svetlosne, bilo je teško saèuvati neku tajnu. Neko je jamaèno pustio glas da je Sedler znatno važniji nego što izgleda. Njemu je jedino preostalo da se nada da æe proteæi poprilièno vremena pre no što neko pogodi prave razmere njegove važnosti...
<BR>&nbsp;&nbsp;&nbsp;&nbsp;&nbsp;Do sada je Sedlerova pažnja bila ogranièena poglavito na upravno odeljenje. Ovo je delimièno predstavljalo stvar taktike, buduæi da bi se od njega upravo ovakva delatnost ponajpre mogla oèekivati. Ali Opservatorija, je, u stvari, postojala zbog nauènika, a ne zbog kuvara, daktilografkinja, knjigovoða i sekretara, ma koliko oni važni bili.
<BR>&nbsp;&nbsp;&nbsp;&nbsp;&nbsp;Ako se špijun nalazio u Opservatoriji, valjalo je rešiti dva glavna problema. Za špijuna je informacija sama po sebi beskorisna ukoliko ne može da je dostavi svojim pretpostavljenima. Gospodin 'X' mora, dakle, imati ne samo vezu koja ga opskrbljuje materijalom - veæ i izlazni komunikacioni kanal.
<BR>&nbsp;&nbsp;&nbsp;&nbsp;&nbsp;U fizièkom pogledu, postojala su samo tri naèina da se napusti Opservatorija. Moglo se otiæi jednošinom, traktorom ili pešice. Bilo je gotovo neverovatno da je posredi poslednje. Teorijski posmatrano, bilo je moguæe otpešaèiti nekoliko kilometara i ostaviti poruku na neko unapred zakazano mesto. Ali takvo neobièno ponašanje ubrzo bi bilo primeæeno i uopšte ne bi bilo teško proveriti mali broj ljudi zaposlenih u odeljenju za održavanje koji su jedini redovno koristili skafandre. Svaki izlazak i ulazak kroz vazdušne komore morao je da bude registrovan, premda je Sedler sumnjao da se ovo pravilo baš revnosno poštovalo.
<BR>&nbsp;&nbsp;&nbsp;&nbsp;&nbsp;Traktori su bili izgledniji, pošto se njima moglo dospeti do znatno veæih udaljenosti. Ali njihovo korišæenje veæ bi znaèilo urotu, buduæi da se u ovim vozilima uvek nalazila posada od najmanje dva èlana - a ovo pravilo nikada nije prekršavano, iz razloga bezbednosti. Sada je tu bio i neobièan sluèaj Džejmisona i Vilera, naravno. Njihovi dosijei upravo se pomno ispituju i izveštaj o tome biæe mu upuæen kroz nekoliko dana. Iako im se, meðutim, ponašanje kosilo sa propisima, ono je bilo odveæ otvoreno da bi izazvalo podozrenje.
<BR>&nbsp;&nbsp;&nbsp;&nbsp;&nbsp;Preostao je, dakle, samo jednošin za Središnji Grad. Svi su tamo odlazili, u proseku jednom nedeljno. Postojalo je obilje moguænosti za razmenu poruka u gradu, gde je i sada izvestan broj 'turista' neupadljivo uspostavljao vezu i dolazio do niza zanimljivih otkriæa o privatnom životu osoblja Opservatorije. Sedler je na ovom polju malo šta mogao da preduzme, izuzev da dobavi spisak najèešæih posetilaca grada.
<BR>&nbsp;&nbsp;&nbsp;&nbsp;&nbsp;Tako su stajale stvari sa fizièkim vidovima uspostavljanja kontakta. Sedler ih je sve odbacio. Pored njih, postojali su i drugi, tananiji naèini, za koje je bilo znatno verovatnije da æe ih izabrati jedan nauènik. Svaki èlan osoblja Opservatorije bio je kadar da napravio radio-odašiljaè, koji se mogao sakriti na bezbroj mesta. Strpljivi monitorski osluškivaèi nisu, doduše, još ništa otkrili, ali gospodin 'X' æe ranije ili kasnije sigurno poèiniti neku grešku.
<BR>&nbsp;&nbsp;&nbsp;&nbsp;&nbsp;U meðuvremenu, Sedler je morao da ispita èime se bave nauènici. Ekspresni kurs iz astronomije i fizike, koji je završio pre no što je krenuo ovamo, bio je krajnje nedovoljan da ga iole podrobnije uputi u delatnosti Opservatorije, ali mu je ipak pomogao da stekne neke najopštije predstave. A time se, ako ništa drugo, bar moglo precrtati nekoliko osumnjièenih sa njegovog beznadežno dugaèkog spiska.
<BR>
<BR>&nbsp;&nbsp;&nbsp;&nbsp;&nbsp;Nije se dugo zadržao u odeljenju kompjutera. Iza staklenih panela, besprekorno uredne mašine bile su zadubljene u bešumno umovanje, dok su devojke neprekidno ubacivale programske trake u njihova nezajažljiva ždrela. U susednoj tapaciranoj prostoriji grmele su elektriène pisaæe mašine, otkucavajuæi beskrajne nizove i kolone brojeva. Doktor Mejs, upravnik odeljenja, objasnio mu je što je bolje umeo posao koji se sada radi - ali bilo je previše oèekivati od Sedlera da to razume. Ove mašine su odavno prevazišle tako elementarne operacije kao što je integralni raèun i tako trièave funkcije kao što su kosinusi ili logaritmi. Umesto toga, baratale su matematièkim entitetima za koje Sedler nikada nije èuo i rešavale probleme èije bi mu veæ same postavke izgledale potpuno nerazumljivo.
<BR>&nbsp;&nbsp;&nbsp;&nbsp;&nbsp;Ali ova nedoraslost svetu nauke nije ga mnogo zabrinjavala, buduæi da je video ono što je želeo. Svi glavni ureðaji bili su zapeèaæeni i pod kljuèem; do njih su mogli dospeti jedino inženjeri iz odljenja za održavanja, koji su bili pozivani jednom meseèno. Ovde sigurno nije postojalo ništa za njega i zato se neupadljivo udaljio na vrhovima prstiju kao iz neke kapele.
<BR>&nbsp;&nbsp;&nbsp;&nbsp;&nbsp;Optièka radionica, u kojoj su strpljivi majstori oblikovali stakla taènošæu i do milionitog dela inèa, koristeæi pri tom tehnike koje se stoleæima nisu menjale, delovala je na njega opèinjavajuæe, ali mu ni na koji naèin nije pomogla u istrazi. Netremice je posmatrao siæušne smetnje na rubovima soèiva, izazvane sudaranjem svetlosnih talasa, koji su neobuzdano strujali napre-nazad kako je toplota njegovog tela stvarala mikroskopska širenja u blokovima savršeno izraðenog stakla. Ovde su se sretale umetnost i nauka, ostvarujuæi savršenstvo kome nije bilo premca na èitavom podruèju èovekove tehnologije. Da li se u ovoj zapretenoj fabrici soèiva, prizmi i ogledala mogao nalaziti kljuè rešenja za kojim je on tragao? To je izgledalo krajnje neverovatno.
<BR>&nbsp;&nbsp;&nbsp;&nbsp;&nbsp;Sedler potišteno pomisli kako se nalazi u položaju èoveka koji u mraènom podrumu traži crnu maèku - koja se uopšte ne mora tu nalaziti. Štaviše, analogija bi bila još taènija ako bi se dodalo da on uopšte ne zna kako maèka izgleda, tako da je ne bi prepoznao èak i kada bi je sreo.
<BR>&nbsp;&nbsp;&nbsp;&nbsp;&nbsp;Privatni razgovori sa Meklorinom bili su mu od velike pomoæi. Direktor je i dalje zadržao skeptièan stav, ali je oèigledno bio voljan da u punoj meri saraðuje, ako ni zbog èega drugog, a ono da se što pre okonèa cela ta neprijatna afera. Sedler je mogao da mu postavlja pitanja o svim tehnièkim vidovima delatnosti Opservatorije, premda je strogo vodio raèuna da pri tom ne da ni najmanji nagoveštaj o smeru u kome mu se odvija istraga.
<BR>&nbsp;&nbsp;&nbsp;&nbsp;&nbsp;Do sada je uspeo da saèini mali dosije o svakom èlanu osoblja - što nije predstavljalo beznaèajan poduhvat, iako je dobio sve èinjenièke podatke još pre no što je pošao u Opservatoriju. Za veæinu osoba bio je dovoljan samo jedan list hartije, dok se u sluèaju nekolicine sakupilo više stranica sitno ispisanih beleški. Èinjenice u èiju je verodostojnost bio siguran pisao je mastilom; razmišljanja i pretpostavke beležio je olovkom, kako bi mogao da ih prepravlja u sluèaju potrebe. Neka od ovih nagaðanja bila su veoma smela i neretko klevetnièka, tako da ih se Sedler prilièno stideo. Bilo je, na primer, teško prihvatiti ponuðeno piæe od nekoga koga ste privatno osumnjièili za korumpiranost na osnovu èinjenice da u Središnjem Gradu drži veoma skupu ljubavnicu...
<BR>&nbsp;&nbsp;&nbsp;&nbsp;&nbsp;Ovaj poseban sluèaj odnosio se na jednog inženjera iz odeljenja za konstrukcije. Sedler ga je, meðutim, ubrzo otpisao kao izglednog kandidata za ucenu, buduæi da nesuðena žrtva ne samo što nije prikrivala svoju situaciju nego se i neprekidno žalila na ekstravagantnost svoje drage. Inženjer je èak u više navrata upozoravao Sedlera da se kloni sliènih poroka.
<BR>&nbsp;&nbsp;&nbsp;&nbsp;&nbsp;Dosijei su bili razvrstani u tri grupe. U odeljku 'A' nalazila su se imena desetorice ljudi za koje je Sedler smatrao da su najsumnjiviji, premda ni protiv jednog od njih nije imao nikakve stvarne dokaze. Neki su bili u ovoj grupi naprosto samo zato što im je položaj pružao najbolje prilike da pošalju napolje informacije ukoliko bi to želeli. Jedan od njih bio je i Vagnal; Sedler je praktièno bio siguran da je sekretar nevin, ali ga je ipak za svaki sluèaj zadržao na ovom spisku.
<BR>&nbsp;&nbsp;&nbsp;&nbsp;&nbsp;Nekolicinu drugih svrstao je tu zato što su imali bliske roðake u Federaciji, odnosno zato što su bili otvoreno kritièki nastrojeni prema Zemlji. Sedleru nikako nije išlo u glavu da bi se valjano uvežban špijun izložio podozrenju ponašajuæi se na taj naèin, ali je zato sve vreme morao da raèuna na nekog predanog amatera koji bi bio ništa manje opasan. Dokumenta o atomskoj špijunaži u toku Drugog svetskog rata bila su veoma uputna u ovom pogledu, tako da ih je Sedler pomno prouèio.
<BR>&nbsp;&nbsp;&nbsp;&nbsp;&nbsp;Jedna od osoba na spisku 'A' bio je i Dženkins, upravnik skladišta. Posredi je, zapravo, bila tek veoma nejasna slutnja, koju Sedler, uprkos svim naporima, nije mogao da potkrepi nikakvim èinjenicama. Dženkins je ostavljao utisak prilièno natmurene i zlovoljne spodobe, koja nije volela da joj se iko meša u posao i nije uživala veliku popularnost kod ostalog osoblja. Izvuæi nešto od njega u pogledu opreme predstavljalo je jedan od najtežih poslova na Mesecu. Razume se, ovo je naprosto moglo da znaèi da je on samo dobar predstavnik svoje poslovièno žilave i neumoljive sorte.
<BR>&nbsp;&nbsp;&nbsp;&nbsp;&nbsp;Na kraju je preostao onaj zanimljivi tandem, Džejmison i Viler; ovaj poslednji je u velikoj meri doprineo razbijanju jednoliènosti rutinskog života u Opservatoriji. Njihova vožnja do Mare Imbriuma predstavljala je sasvim tipièan poduhvat i odvijala se, kako je Sedler naknadno saznao, u potpunosti po obrascu ranijih pustolovina.
<BR>&nbsp;&nbsp;&nbsp;&nbsp;&nbsp;U svim tim prilikama Viler je predstavljao duhovnog voðu. Njegov problem - ako je to uopšte bio problem - ogledao se u tome što je raspolagao sa veoma mnogo energije, imajuæi pri tom premalo interesovanja. Još nije napunio ni trideset godina; jednoga dana æe, možda, pod bremenom starosti i odgovornosti postati zreo èovek, ali sada je još bilo rano za to. Odveæ lako ga je bilo otpisati kao sluèaj zastoja u razvoju, kao srednjoškolca koji nije uspeo da odraste. Inteligencija mu je bila prvorazredna i nikada nije uèinio ništa što bi stvarno bilo nerazumno. Iako ga mnogi nisu voleli, naroèito oni koji su postali žrtve neke od njegovih praktiènih šala, nije postojao niko ko bi mu poželeo nešto nažao. Neugroženo je krstario kroz malu džunglu politike Opservatorije, saèuvavši pri tom neokaljane vrline potpunog poštenja i iskrenosti. Uvek se znalo šta misli, tako da nije bilo potrebno pitati ga za sud ili gledište. Sam ih je neprestano iznosio.
<BR>&nbsp;&nbsp;&nbsp;&nbsp;&nbsp;Džejmisonov karakter bio je veoma razlièit, tako da nije iskljuèeno da je ova dva èoveka zbližila upravo suprotnost njihovih liènosti. Bio je stariji od Vilera nekoliko godina i mnogi su ga smatrali za glas razuma i trezvenosti njegovog mlaðeg druga. Sedler je sumnjao u to; koliko je on mogao proceniti, Džejmisonovo prisustvo uopšte nije uticalo na Vilerovo ponašanje. Pomenuo je to Vagnalu, koji se malo zamislio i odgovorio: "Možda, ali pomislite samo kakav bi Kon bio da nema Sida koji stalno motri na njega."
<BR>&nbsp;&nbsp;&nbsp;&nbsp;&nbsp;Džejmison je u svakom sluèaju predstavljao znatno postojaniju i pribraniju osobu, koja se daleko teže mogla upoznati. On nije imao sjajan nauèni um kao Viler i sva je prilika da nikada neæe doæi ni do kakvog velikog otkriæa, ali je zato bio jedan od onih pouzdanih, marljivih ljudi, na èija je pleæa padao veoma važan posao zavoðenja reda u novu teoriju koju je postavio neki genije.
<BR>&nbsp;&nbsp;&nbsp;&nbsp;&nbsp;Nauèno pouzdan - to da. Politièki pouzdan - ovo je bilo nešto drugo. Sedler je pokušao da ga izdaleka ispita, nastojeæi da to obavi što neupadljivije, ali nije imao mnogo uspeha. Kako je izgledalo, Džejmisona su više zanimali njegov posao i hobi - slikanje lunarnih pejzaža - nego politika. Za vreme svog boravka u Opservatoriji napravio je malu umetnièku galeriju, a kad god bi mu se ukalaza prilika, izlazio bi napolje u skafandru, ponevši sa sobom paletu i naroèite boje naèinjene od ulja pod niskim pritiskom pare. Utrošio je prilièno vremena na eksperimentisanje pre no što je pronašao pigmente koji su se mogli koristiti u vakuumu, a Sedler je iskreno sumnjao da rezultati vrede toliko truda. Smatrao je da zna dovoljno o umetnosti da može proceniti kako je Džejmison znatno više entuzijasta nego nadaren slikar, u èemu se Viler slagao sa njim. "Kažu da Sidove slike posle izvesnog vremen poènu da vam se dopadaju", poverio je on Sedleru jednom prilikom. "Teško mogu da zamislim zlehudiju sudbinu."
<BR>&nbsp;&nbsp;&nbsp;&nbsp;&nbsp;Sedlerov spisak 'B' sadržao je imena svih ostlaih osoba u Opservatoriji koje su izgledale dovoljno inteligentno da budu špijuni. Lista je bila beznadežno duga i on je s vremena na vreme proèešljavao, pokušavajuæi da prebaci neke ljude na spisak 'A', ili, još bolje, u treæu, poslednju grupu u kojoj su se nalazile osobe izvan svake sumnje. Dok je sedeo u maloj kabini, prebirajuæi po hartijama i pokušavajuæi da se postavi na mesto èoveka koga je ispitivao, Sedler bi povremeno osetio da igra veoma zamršenu igru, u kojoj je veæina pravila nepouzdana, a saigraèi nepoznati. Osim toga, bila je to pogubna igra, potezi su se povlaèili sve veæom brzinom - a od njenog ishoda mogla je zavisiti buduænost ljudske rase.
</P></TD></TR></TABLE>
<P class="next">
<A HREF=p10.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
