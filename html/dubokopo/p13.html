<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>11.
<P>&nbsp;&nbsp;&nbsp;&nbsp;&nbsp;POVERLJIVO - DRŽATI U ZAPEČAĆENOJ KOVERTI
<BR>&nbsp;&nbsp;&nbsp;&nbsp;&nbsp;Priložen je medicinski izveštaj o Volteru Frenklinu, koji je sada uspešno okončao obuku i kvalifikovao se za trećeg čuvara sa najvišom ocenom ikada zabeleženom. U vezi sa nekim žalbama starijih članova ogranka za osoblje i organizaciju, da su raniji izveštaji bili previše tehnički da bi bili razumljivi, dajem ovaj pregled jezikom razumljivim čak i administrativnim službenicima.
<BR>&nbsp;&nbsp;&nbsp;&nbsp;&nbsp;I pored izvesnog broja nedostataka ličnosti, ocene sposobnosti postavljaju VF-a u malu grupu iz koje se moraju birati budući upravnici tehničkih odeljenja - grupu toliko beznadežno malu da je, kao što sam često isticao, samo održavanje ovog stanja ugroženo ukoliko je ne budemo povećali. Nesrećni slučaj koji je eliminisao VF-a iz svemirske službe u kojoj bi ostvario, bez sumnje, uvaženu karijeru, ostavio mu je celokupnu nadarenost nedirnutu i pružio nam priliku koju bi bilo zločin protraćiti. Ne samo što nam je dao mogućnost da proučavamo ono što je od tada postalo klasični slučaj astrofobioje za udžbenike, već nam je pružio i žestok izazov u rehabilitaciji. Analogije između mora i svemira često su isticane i čovek naviknut na jedno lako se prilagođava drugome. Međutim, u ovom slučaju razlike između dve sredine bile su jednako važne; na najjednostavnijem nivou, činjenica da je more neprekidna i držeća sredina u kojoj je vidljivost uvek ograničena na ne više od nekoliko jardi dala je VF-u osećaj bezbednosti koji je izgubio u svemiru.
<BR>&nbsp;&nbsp;&nbsp;&nbsp;&nbsp;Činjenica da je, pred kraj obuke, pokušao samoubistvo, na prvi pogled kao da protivureči ispravnosti ovog izveštaja. To nije slučaj; pokušaj je usledio usled udruženog dejstva sasvim nepredvidljivih činilaca (paragrafi 57-86 priloženog izveštaja), a ishod ovog događaja, kao što se to često dešava, doneo je poboljšanje stabilnosti subjekta. Metoda odabrana za pokušaj takođe je veoma značajna sama po sebi i dokazuje da smo napravili ispravan izbor novog poziva VF-a. Ozbiljnost pokušaja takođe se može dovesti u pitanje; da je VF zaista odlučio da se ubije, izabrao bi neki jednostavniji i greškama manje podložan način da to učini.
<BR>&nbsp;&nbsp;&nbsp;&nbsp;&nbsp;Sada kada je subjekt nanovo uspostavio - po svemu sudeći uspešno - postojan emocionalni život i kada pokazuje samo beznačajne simptome uznemirenosti, pouzdajem se u to da više ne treba da očekujemo nevolje. Pre svega, bitno je da se mešamo u njegov život što je manje moguće. Njegova nezavisnost i originalnost duha, iako ne više preterani kao što su bili, osnovni su deo njegove ličnosti i u velikoj meri će mu odrediti napredak u budućnosti.
<BR>&nbsp;&nbsp;&nbsp;&nbsp;&nbsp;Samo će vreme pokazati da li će trud i napor uloženi u ovaj slučaj biti isplaćeni u centima i dolarima. Čak i ukoliko ne budu, oni koji su bili uključeni u to već su primili nagradu u ponovnoj izgradnji jednog života koji će svakako biti koristan, a mogao bi biti neprocenjiv.
<BR>
<BR>&nbsp;&nbsp;&nbsp;&nbsp;&nbsp;Jan K. Stivens
<BR>&nbsp;&nbsp;&nbsp;&nbsp;&nbsp;Direktor, Odeljenje za primenjenu psihijatriju
<BR>&nbsp;&nbsp;&nbsp;&nbsp;&nbsp;Svetska organizacija za zdravstvo
</P></TD></TR></TABLE>
<P class="next">
<A HREF=p14.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
