<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>46. MEĘUIGRA
<P>&nbsp;&nbsp;&nbsp;&nbsp;&nbsp;"Slobodno", rasejano reče zapovednik Norton, začuvši tiho kucanje na svojim vratima.
<BR>&nbsp;&nbsp;&nbsp;&nbsp;&nbsp;"Vesti za tebe, Bile. Htela sam da ih prvo tebi saopštim, pre no što se umeša posada. To i onako spada u moje područje."
<BR>&nbsp;&nbsp;&nbsp;&nbsp;&nbsp;Norton je još izgledao kao da je negde daleko. Ležao je, ruku sklopljenih ispod temena, poluzatvorenih očiju, prigušivši svetlo u kabini - nije stvarno dremao, već se bio izgubio u nekoj sanjariji ili privatnom snu.
<BR>&nbsp;&nbsp;&nbsp;&nbsp;&nbsp;Trepnuo je jednom ili dvaput i naprečac se vratio u svoje telo.
<BR>&nbsp;&nbsp;&nbsp;&nbsp;&nbsp;"Izvini, Lora, ne razumem. O čemu je reč?"
<BR>&nbsp;&nbsp;&nbsp;&nbsp;&nbsp;"Nemoj mi reći da si zaboravio."
<BR>&nbsp;&nbsp;&nbsp;&nbsp;&nbsp;"Prestani da me začikavaš, ti, bedna ženo. Tu, nedavno, imao sam da brinem o ponečem."
<BR>&nbsp;&nbsp;&nbsp;&nbsp;&nbsp;Brodska lekarka Ernst je povukla pričvršćenu stolicu po šinama i sela pored Nortona.
<BR>&nbsp;&nbsp;&nbsp;&nbsp;&nbsp;"Mada interplanetarne krize dolaze i prolaze, zupčanici marsovske birokratije melju bez zastanka. Ali pretpostavljam da je Rama pomogao. Dobro je što nisi morao da pribaviš dozvolu i od Hermijanaca."
<BR>&nbsp;&nbsp;&nbsp;&nbsp;&nbsp;Poče da mu sviće. "Oh - Port Louel je izdao dozvolu!"
<BR>&nbsp;&nbsp;&nbsp;&nbsp;&nbsp;"Još bolje. Po njoj se već postupa." Lora je bacila pogled na listić hartije u svojoj ruci. "Bez odlaganja", pročitala je. "Tvoj sin se verovatno upravo začinje. Čestitam."
<BR>&nbsp;&nbsp;&nbsp;&nbsp;&nbsp;"Hvala. Nadam se da se nije naljutio zbog čekanja."
<BR>&nbsp;&nbsp;&nbsp;&nbsp;&nbsp;Kao svaki astronaut, Norton je sterilizovan kad je stupio u službu. Za muškarca koji će provesti godine u svemiru mutacija prouzrokovana radijacijom nije bila rizik, već izvesnost. Spermatozoid što je upravo isporučio svoj tovar gena, dvesta miliona kilometara odvade, na Marsu, bio je zaleđen trideset godina, čekajući svoj sudbinski trenutak.
<BR>&nbsp;&nbsp;&nbsp;&nbsp;&nbsp;Norton se pitao da li će stići kući na vreme za porođaj. Zaslužio je odmor, rekreaciju i ono normalnog porodičnog života što kao astronaut može da ima. Sad, kad je zadatak u suštini izvršen, počinjao je da se opušta i opet razmišlja o svojoj budućnosti i budućnosti obeju svojih porodica. Da, biće dobro proboraviti malo kod kuće i nadoknaditi izgubljeno vreme - na mnoge načine.
<BR>&nbsp;&nbsp;&nbsp;&nbsp;&nbsp;"Ova poseta je bila u čisto profesionalnom svojstvu", pobunila se Lora, prilično neuverljivo.
<BR>&nbsp;&nbsp;&nbsp;&nbsp;&nbsp;"Nakon toliko godina", odgovori Norton, "i suviše se dobro poznajemo. Uostalom, sad i onako nisi na dužnosti." Ova situacija, znao je, nesumnjivo se ponavlja širom broda. Mada su još nedeljama od kuće, "orbitalna orgija" u čast završetka misije u punom je jeku.
<BR>&nbsp;&nbsp;&nbsp;&nbsp;&nbsp;"Šta sad misliš?" upita Lora mnogo kasnije. "Nadam se da ne postaješ sentimentalan."
<BR>&nbsp;&nbsp;&nbsp;&nbsp;&nbsp;"Ne što se nas tiče. U pogledu Rame. Počinje da mi nedostaje."
<BR>&nbsp;&nbsp;&nbsp;&nbsp;&nbsp;"Velika hvala na komplimentu."
<BR>&nbsp;&nbsp;&nbsp;&nbsp;&nbsp;Norton je čvršće zagrli. Jedna od najlepših stvari u vezi sa bestežinskim stanjem, pomišljao je često, jeste to što možeš celu noć nekog odistinski da držiš, a da ne prekineš cirkulaciju. Bilo je ljudi koji su tvrdili da je ljubav u zemaljskoj teži tako nezgrapna da u njoj više ne mogu da uživaju.
<BR>&nbsp;&nbsp;&nbsp;&nbsp;&nbsp;"Lora, dobro je poznata činjenica da muškarci, za razliku od žena, imaju um sa dva koloseka. Ali, govoreći ozbiljno - pa, dobro, ozbiljnije - stvarno imam osećaj gubitka."
<BR>&nbsp;&nbsp;&nbsp;&nbsp;&nbsp;"To shvatam."
<BR>&nbsp;&nbsp;&nbsp;&nbsp;&nbsp;"Ne budi toliko klinička; nije to jedini razlog. Oh, nema veze." Odustao je. To nije lako objasniti, čak ni samom sebi.
<BR>&nbsp;&nbsp;&nbsp;&nbsp;&nbsp;Na ovom zadatku postigao je uspeh preko svih razumnih očekivanja. Ono što su njegovi ljudi otkrili u Rami decenijama će zapošljavati naučnike. A, iznad svega, to je postigao bez jedne jedine žrtve.
<BR>&nbsp;&nbsp;&nbsp;&nbsp;&nbsp;Ali je i omašio. Može se spekulisati bez kraja i konca, međutim, priroda i svrha Ramanaca i dalje su potpuno nepoznate. Oni su upotrebili Sunčev sistem kao stanicu za obnavljanje pogonske energije, stanicu za odbacivanje - nazovite to kako hoćete - i onda su ga potpuno prezreli, idući po važnijem poslu. Verovatno nikad neće saznati da ljudski rod uopšte postoji. Takva monumentalna ravnodušnost je gora od svake namerne uvrede.
<BR>&nbsp;&nbsp;&nbsp;&nbsp;&nbsp;Kad je Norton poslednji put nazreo Ramu, sićušnu zvezdu što juri u beskraj s onu stranu Venere, znao je da je deo njegovog života prošao. Ima tek pedeset pet godina, a oseća da je svoju mladost ostavio tamo dole, u zakrivljenoj Centralnoj ravnici, među tajnama i čudesima što sad neumitno odlaze van čovekovog domašaja. Kakve god mu počasti i postignuća donela budućnost, tokom ostatka života opsedaće ga osećaj antiklimaksa i spoznaja propuštenih prilika.
<BR>&nbsp;&nbsp;&nbsp;&nbsp;&nbsp;Tako je govorio sebi, ali je, čak i tada, trebalo da bolje zna.
<BR>&nbsp;&nbsp;&nbsp;&nbsp;&nbsp;A na udaljenoj Zemlji dr Karlajl Perera još nikom nije kazao kako se iz nemirnog sna probudio sa porukom iz podsvesti koja je odzvanjala njegovim mozgom: Ramanci sve rade triput.
</P></TD></TR></TABLE>
</CENTER>
</BODY>
</HTML>
