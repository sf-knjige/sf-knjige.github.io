<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>4. POKUŠAJ PREPLITANJA PIPAKA
<P>&nbsp;&nbsp;&nbsp;&nbsp;&nbsp;Kako bilo da bilo, nameravam da u ovu knjigu unesem onoliko pripadnika mog karasa koliko god bude moguće, i naumio sam da ispitam sve jake pretpostavke o tome za šta smo to mi na Zemlji bili zajednički odgovorni.
<BR>&nbsp;&nbsp;&nbsp;&nbsp;&nbsp;Ne nameravam da od ove knjige napravim traktat u ime bokononizma. Ipak bih želeo da o njoj dam bokononističko upozorenje. Ovo je prva rečenica Knjiga Bokononovih:
<BR>&nbsp;&nbsp;&nbsp;&nbsp;&nbsp;"Sve istinite stvari o kojima ću vam pripovedati besramne su laži."
<BR>&nbsp;&nbsp;&nbsp;&nbsp;&nbsp;Ovo je moje bokononističko upozorenje:
<BR>&nbsp;&nbsp;&nbsp;&nbsp;&nbsp;Svako ko je nesposoban da razume kako se jedna upotrebljiva religija može zasnivati na lažima neće shvatiti ni ovu knjigu.
<BR>&nbsp;&nbsp;&nbsp;&nbsp;&nbsp;Tako mu je to.
<BR>
<BR>&nbsp;&nbsp;&nbsp;&nbsp;&nbsp;Dakle, o mom karasu.
<BR>&nbsp;&nbsp;&nbsp;&nbsp;&nbsp;U njega svakako spada troje dece doktora Feliksa Henikera, jednog od takozvanih 'otaca' prve atomske bombe. Nema sumnje, i sam dr Heniker pripadao je mom karasu, iako je bio mrtav pre no što su se moje sinuke, moji životni pipci, počeli preplitati s onima njegove dece.
<BR>&nbsp;&nbsp;&nbsp;&nbsp;&nbsp;Prvi od njegovih naslednika kog su moje sinuke dotakle bio je Njutn Heniker, najmlađi od troje dece, mlađi od dvojice sinova. Doznao sam preko glasila mog studentskog udruženja, Tromesečnika Delta Ipsilon, da je Njutn Heniker, sin fizičara nobelovca Feliksa Henikera, postao kandidat za člana mog ogranka, ogranka Kornel.
<BR>&nbsp;&nbsp;&nbsp;&nbsp;&nbsp;Te sam Njutnu napisao sledeće pismo:
<BR>
<BR>&nbsp;&nbsp;&nbsp;&nbsp;&nbsp;Dragi gospodine Heniker,
<BR>&nbsp;&nbsp;&nbsp;&nbsp;&nbsp;Ili treba da kažem Dragi brate Heniker?
<BR>&nbsp;&nbsp;&nbsp;&nbsp;&nbsp;Ja sam Delta Ispilon s Kornela koji sad zarađuje za život kao profesionalni pisac. Prikupljam građu za knjigu koja obrađuje prvu atomsku bombu. Njena sadržina biće ograničena na događaje koji su se odigrali 6. avgusta 1945. godine, na dan kad je bomba bačena na Hirošimu.
<BR>&nbsp;&nbsp;&nbsp;&nbsp;&nbsp;Kako je opšte poznato da je vaš otac bio jedan od glavnih tvoraca bombe, veoma bih cenio svaku priču koju bi vam bilo stalo da mi prenesete iz života u kući vašeg oca na dan kad je bila bačena bomba.
<BR>&nbsp;&nbsp;&nbsp;&nbsp;&nbsp;Žao mi je što moram da kažem kako o vašoj uvaženoj porodici ne znam onoliko koliko bih morao, te mi tako nije poznato imate li braće i sestara. Ukoliko imate braće i sestara, bilo bi mi veoma drago da dobijem njihove adrese kako bih i njima uputio slične molbe.
<BR>&nbsp;&nbsp;&nbsp;&nbsp;&nbsp;Jasno mi je da ste vi bili vrlo mladi kad je bomba bačena, što je samo za dobro stvari. Naglasak moje knjige biće pre na Ijudskoj nego na tehničkoj strani bombe, te bi se tako sećanje na taj dan kroz, izvinite na izrazu, 'bebine' oči, savršeno uklapalo.
<BR>&nbsp;&nbsp;&nbsp;&nbsp;&nbsp;Nema potrebe da se brinete oko stila i forme. Sve to prepustite meni. Samo mi dajte okosnicu svoje priče. Ja ću vam, naravno, finalnu verziju podneti na odobrenje pre objavljivanja.
<BR>
<BR>&nbsp;&nbsp;&nbsp;&nbsp;&nbsp;Bratski vaš...
</P></TD></TR></TABLE>
<P class="next">
<A HREF=p5.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
