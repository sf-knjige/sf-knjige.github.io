<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>POGOVOR
<P>&nbsp;&nbsp;&nbsp;&nbsp;&nbsp;Trudio sam se koliko je god u mojoj moći da održim događaje zamišljene u ovom romanu, i u onima koji su došli pre njega u seriji romana, unutar ograničenja koja su postavila astronomska osmatranja. Eksplozija naših saznanja je jedno od čuda poslednjih decenija, ali to je donelo mnogo problema piscima fantastike.
<BR>&nbsp;&nbsp;&nbsp;&nbsp;&nbsp;Tokom poslednje decenije Very Large Array i ostale nove vrste 'teleskopa' otvorili su nam uvid u središte naše galaksije, sa zapanjujućim razultatima. Morao sam da menjam svoja shvatanja, i neki izumi iz ovog romana potiču i iz teorije - pogotovo iz napretka teorije gravitacije.
<BR>&nbsp;&nbsp;&nbsp;&nbsp;&nbsp;Očito se nešto neizmerno moćno dešava u središtu galaksije, i očito je to počelo od ogromne eksplozije pre oko milion godina. Elektrodinamički efekti izuzetno su snažni na nekoliko stotina svetlosnih godina od tačnog dinamičkog centra, oko koga se okreće čitav spiralni disk. Tamo je magnetno polje barem stotinu puta snažnije nego što je uobičajeno u blažim područjima galaksije, kao što je ovo naše. Očito je da iz tog snažnog polja potiču duge, sveltucave niti. To opet znači da u energetski mnogo aktivnijim galaktičkim jezgrima dalekih galaksija magnetna polja možda imaju glavnu ulogu pri oblikovanju.
<BR>&nbsp;&nbsp;&nbsp;&nbsp;&nbsp;Teoretska istraživanja središnje oblasti, koja sam vršio u ulozi profesora fizike, uzimaju to za polaznu tačku. Isto tako sam u romanima uzimao to kao jasnu činjenicu. Neobično je iskustvo izmišljati događaje na mestu o kome istovremeno vršim teške proračune. Oslobođen stega 'Astrofizičkog žurnala', osetio sam se slobodnim da nagađam kakvi su se procesi mogli tamo odvijati tokom deset milijardi godina upornog kuvanja, kako bi stvorili oblike života i inteligencije daleko od naše moći shvatanja. (Slučajnost: tek što sam napisao ovaj pasus, dobio sam poruku od urednika avgustovskog broja časopisa, u kojoj se divi prethodnom romanu. Jednog dana moram pokušati da ocrtam međuzavisnosti između nauke i naučne fantastike. Ili, još bolje, da prepustim to nekom energičnom postdiplomcu. Tu se negde krije dobra doktorska disertacija...)
<BR>&nbsp;&nbsp;&nbsp;&nbsp;&nbsp;Ovaj roman, i svi raniji romani u 'galaktičkoj' seriji - 'U okeanu noći', 'Preko mora sunaca', 'Velika nebeska reka', 'Svetlosne plime' - mnogo duguju naučnicima, urednicima, profesorima i piscima koji su me pune dve decenije snabdevali idejama, savetima, ohrabrenjima i literaturom.
<BR>&nbsp;&nbsp;&nbsp;&nbsp;&nbsp;To se posebno odnosi, nezavisno od redosleda, na sledeće osobe: Marvin Minski, Šila Finč, Dejvid Hartvel, Mark Martin, Dejvid Brin, Betsi Mičel, Dejvid Semjuelson, Stiven Haris, Lu Aronika, Džo Miler, Dženifer Herši, Stiven Hoking, Gari Volf, Norman Spinrad, Dejvid Kolb, Rut Kurl, i Artur C. Klark. Stimulativne ideje me i dalje privlače.
<BR>&nbsp;&nbsp;&nbsp;&nbsp;&nbsp;Posebno se zahvaljujem Marku Morisu, sa UCLA, koji je sazvao i vodio Međunarodni simpozijum Astronomskog društva o središtu galaksije. Podaci i teorije sa tog i kasnijih sastanaka naveli su me da se osvrnem na moje ranije modele magnetskih fenomena u središtu galaksije. Naširoko govoreći o svojim gledištima, koja su potom prisutni podrobno pretresli - što je za teoretičara uvek zastrašujuće! - nateralo me je da se suočim da neverovatnim obiljem blistavo-neonskih slika, divljih eksplozija, prodornih energija, i (tajanstvenih) visoko organizovanih struktura koje obeležavaju središte naše galaksije. To mi je otvorilo mogućnost maštanja o mogućnosti postojanja života (a verovatno i smrti) na tako zlokobno izuzetnom mestu.
<BR>&nbsp;&nbsp;&nbsp;&nbsp;&nbsp;Izvinjavam se čitaocima koji su morali da čekaju po nekoliko godina na naredne romane u ovoj seriji. I drugi romani su molili da budu napisani.
<BR>&nbsp;&nbsp;&nbsp;&nbsp;&nbsp;A tu je i Stvarni Život, koji uvek mnogo zahteva. Moje zamisli o životu u svemiru umnogome su se promenile otkako sam 1970. poslao Najdžela Volmslija u odiseju (počev od kratke priče 'Ikarovo spuštanje', koja je kasnije delimično izmenjena i kojom sada započinje 'U okeanu noći'). Uprkos takvim promenama, pokušavao sam da romani ostanu dosledni. Događaji koji se protežu na nekoliko desetina hiljada godina retko se usklađuju, pogotovo kada autor u međuvremenu radi i druge stvari.
<BR>&nbsp;&nbsp;&nbsp;&nbsp;&nbsp;Sada je na vidiku i poslednja knjiga u ovoj seriji. Obećavam da ću je završiti i objaviti u roku od godinu dana. Možda ću se jednom u budućnosti ponovo uputiti u taj univerzum, ako me nešto pogura, ali zaplet i linija logike trebalo bi da budu zaključeni i završeni do kraja narednog romana. Kako je to bio dug i čudan put.
<BR>
<BR>&nbsp;&nbsp;&nbsp;&nbsp;&nbsp;Gregori Benford
<BR>&nbsp;&nbsp;&nbsp;&nbsp;&nbsp;jun 1993.
</P></TD></TR></TABLE>
</CENTER>
</BODY>
</HTML>
