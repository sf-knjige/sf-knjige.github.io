<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>19.
<P>&nbsp;&nbsp;&nbsp;&nbsp;&nbsp;Otišao je od Alije,
<BR>&nbsp;&nbsp;&nbsp;&nbsp;&nbsp;Nebeska utroba!
<BR>&nbsp;&nbsp;&nbsp;&nbsp;&nbsp;Sveti, sveti, sveti!
<BR>&nbsp;&nbsp;&nbsp;&nbsp;&nbsp;Plamen i pesak povezani
<BR>&nbsp;&nbsp;&nbsp;&nbsp;&nbsp;Suprotstavljaju se našem Gospodaru.
<BR>&nbsp;&nbsp;&nbsp;&nbsp;&nbsp;On može da vidi
<BR>&nbsp;&nbsp;&nbsp;&nbsp;&nbsp;Bez očiju!
<BR>&nbsp;&nbsp;&nbsp;&nbsp;&nbsp;Demon je u njemu!
<BR>&nbsp;&nbsp;&nbsp;&nbsp;&nbsp;Sveti, sveti, sveti!
<BR>&nbsp;&nbsp;&nbsp;&nbsp;&nbsp;Jednačina je rešena:
<BR>&nbsp;&nbsp;&nbsp;&nbsp;&nbsp;Odlučio se za
<BR>&nbsp;&nbsp;&nbsp;&nbsp;&nbsp;Mučeništvo!
<BR>
<BR>&nbsp;&nbsp;&nbsp;&nbsp;&nbsp;'Mesec pada', iz 'Muad'Dibovih pesama'
<BR>
<BR>&nbsp;&nbsp;&nbsp;&nbsp;&nbsp;Nakon sedam dana mahnite vreve, Tvrđava je utonula u neuobičajenu tišinu. Ljudi su se, doduše, i tog jutra mogli primetiti unaokolo, ali kada bi govorili, činili bi to primaknutih glava i šapatom, a koraci su im bili sasvim meki. Neki su hitali, držeći se pri tom prilično tajanstveno. Prizor straže koja je najednom banula iz prednjeg dvorišta izazvao je upitne poglede, a na buku koju je ona podigla batom svojih marševih koraka i zveckanjem oružja mnoge obrve su se podigle. Međutim, čim su pridošlice shvatile kakvo raspoloženje vlada unutra, i same su počele da se kreću isto onako tajanstveno kao i ostali.
<BR>&nbsp;&nbsp;&nbsp;&nbsp;&nbsp;Glavna tema razgovora još je bio sagorevač kamena: "Kazao je da je boja plamena bila plavozelena i da je zaudaralo kao u paklu."
<BR>&nbsp;&nbsp;&nbsp;&nbsp;&nbsp;"Elpa je budala! Tvrdi da će radije izvršiti samoubistvo, nego što će prihvatiti oči Tleilaksa."
<BR>&nbsp;&nbsp;&nbsp;&nbsp;&nbsp;"Ne volim da razgovaram o očima."
<BR>&nbsp;&nbsp;&nbsp;&nbsp;&nbsp;"Muad'Dib je prošao pored mene i oslovio me po imenu!"
<BR>&nbsp;&nbsp;&nbsp;&nbsp;&nbsp;"Kako li vidi bez očiju?"
<BR>&nbsp;&nbsp;&nbsp;&nbsp;&nbsp;"Ljudi odlaze odavde, jesi li čuo? Vlada veliki strah. Naibi govore da će otići u Sieč Makab na Veliko Veće."
<BR>&nbsp;&nbsp;&nbsp;&nbsp;&nbsp;"Šta li su učinili sa Panegiristom?"
<BR>&nbsp;&nbsp;&nbsp;&nbsp;&nbsp;"Video sam kako ga sprovode u odaju gde se Naibi sastaju. Zamisli, Korba zatvorenik!"
<BR>&nbsp;&nbsp;&nbsp;&nbsp;&nbsp;Čani se rano digla probuđena tišinom u Tvrđavi. Budeći se, našla je Pola kako sedi pored nje, držeći prazne očne duplje uperene u neko neodređeno mesto s one strane naspramnog zida njihove spavaće odaje. Sve meso uništeno dejstvom sagorevača kamena, koji je posebno bio opasan za očno tkivo, bilo je uklonjeno. Injekcije i lekovite masti spasle su čvršće meso oko duplji, ali ona je osećala da je zračenje prodrlo još dublje.
<BR>&nbsp;&nbsp;&nbsp;&nbsp;&nbsp;Obuzela ju je iznenadna glad čim je sela. Najela se hrane koja je stajala pored kreveta - hleba od začina i masnog sira.
<BR>&nbsp;&nbsp;&nbsp;&nbsp;&nbsp;Pol pokaza rukom na hranu. "Voljena, nije bilo načina da te poštedim ovoga. Veruj mi."
<BR>&nbsp;&nbsp;&nbsp;&nbsp;&nbsp;Čani obuzda drhtaj koji ju je prožeo kada je on uperio prazne očne duplje u nju. Odustala je od namere da mu zatraži objašnjenje. Govorio je tako čudno: Kršten sam u pesku i to me stajalo sposobnosti verovanja. Ko još trguje verom? Ko će je kupiti? Ko će je prodati?
<BR>&nbsp;&nbsp;&nbsp;&nbsp;&nbsp;Šta li on hoće ovim da kaže? Odbio je čak i da razgovara o očima Tleilaksa, mada ih je lake ruke kupio za one koji su delili njegovu nesreću.
<BR>&nbsp;&nbsp;&nbsp;&nbsp;&nbsp;Pošto je utolila glad, Čani skliznu s kreveta, a zatim se osvrnu prema Polu, primećujući njegov umor. Ljutite bore oivičavale su mu usta. Tamna kosa bila mu je nakostrešena i neuredna od spavanja koje ga nije okrepilo. Izgledao je tako mrzovoljan i dalek. Smenjivanje sna i jave nije mu nimalo pomoglo. Primorala je sebe da se okrene, šapnuvši: "Moja ljubavi... moja ljubavi..."
<BR>&nbsp;&nbsp;&nbsp;&nbsp;&nbsp;On se naže napred i povuče je nazad u krevet, ljubeći joj obraze. "Uskoro ćemo se vratiti u našu pustinju", prošapta nežno. "Preostalo je još samo nekoliko stvari da se obavi."
<BR>&nbsp;&nbsp;&nbsp;&nbsp;&nbsp;Stresla se usled konačnosti koju je osetila u njegovom glasu.
<BR>&nbsp;&nbsp;&nbsp;&nbsp;&nbsp;Obavio je ruke čvrsto oko nje i promrmljao: "Ne plaši me se, moja Sihaja. Zaboravi na tajnu i prihvati ljubav. Zar ne možeš to da osetiš?"
<BR>&nbsp;&nbsp;&nbsp;&nbsp;&nbsp;"Mogu."
<BR>&nbsp;&nbsp;&nbsp;&nbsp;&nbsp;Prislonila je dlan na njegove grudi, brojeći mu otkucaje srca. Njegova ljubav obraćala se slobodnujačkom duhu u njoj - snažno, bujno, divlje. Zahvatila ju je magnetska sila.
<BR>&nbsp;&nbsp;&nbsp;&nbsp;&nbsp;"Obećavam ti, voljena", reče on, "da će naše dete vladati kraljevstvom koje će potamniti sjaj čak i moga. Ostvariće neslućena dostignuća u načinu života, umetnosti i uzvišenoj..."
<BR>&nbsp;&nbsp;&nbsp;&nbsp;&nbsp;"Ali, sada smo ovde", pobuni se ona, boreći se da obuzda opori jecaj. "Ja... osećam da imamo tako malo... vremena."
<BR>&nbsp;&nbsp;&nbsp;&nbsp;&nbsp;"Pred nama je večnost, voljena."
<BR>&nbsp;&nbsp;&nbsp;&nbsp;&nbsp;"Pred tobom je možda večnost, ali meni je ostala samo sadašnjost."
<BR>&nbsp;&nbsp;&nbsp;&nbsp;&nbsp;"Ali ovo jeste večnost." On je pomilova po čelu.
<BR>&nbsp;&nbsp;&nbsp;&nbsp;&nbsp;Privila se uz njega, priljubivši mu usne uz vrat. Pritisak je pokrenuo život u njenoj utrobi. Osetila ga je kako se miče.
<BR>&nbsp;&nbsp;&nbsp;&nbsp;&nbsp;Osetio ga je i Pol. Položio je ruku na njen stomak i rekao: "Ahh, mali vladaru vaseljene, čekaj da kucne tvoj čas. Ovaj trenutak još pripada meni."
<BR>&nbsp;&nbsp;&nbsp;&nbsp;&nbsp;Ona se iznenada zapita zašto Pol o životu koji se razvija u njoj uvek govori u jednini. Zar mu lekari nisu rekli? Stala je da prebira po svom sećanju, začuđena da o tome nikada nisu razgovarali. On je zasigurno morao znati da ona nosi blizance. Oklevala je da postavi to pitanje. Mora da zna. On je sve znao. Njemu je bio poznat svaki detalj njenog bića. Njegove ruke, njegova usta - svaki deo ju je poznavao.
<BR>&nbsp;&nbsp;&nbsp;&nbsp;&nbsp;Ona se trže iz razmišljanja i reče: "Da, ljubavi. Uvek će ovako biti... ovo je stvarnost." Zatim čvrsto sklopi oči da ne bi gledala u njegove tamne duplje koje su razvlačile njenu dušu od raja do pakla. Bez obzira na rihani magiju, u koju je on utkao njihove živote, telo mu je ostalo stvarno, a milovanja se nisu mogla poreći.
<BR>&nbsp;&nbsp;&nbsp;&nbsp;&nbsp;Kada su ustali da se obuku za dan, ona reče: "Da ljudi samo znaju za tvoju ljubav..."
<BR>&nbsp;&nbsp;&nbsp;&nbsp;&nbsp;Ali njegovo raspoloženje se promenilo. "Politiku ne možeš zasnivati na ljubavi", odgovorio joj je. "Ljude ne zanima ljubav, ona je odveć nepravilna. Oni više vole despotizam. Iz prevelike slobode rađa se haos. To ne možemo dopustiti, zar ne? A šta imaju zajedničko despotizam i ljubav?"
<BR>&nbsp;&nbsp;&nbsp;&nbsp;&nbsp;"Ti nisi despot", usprotivi se ona, vezujući šal. "Tvoji zakoni su pravični."
<BR>&nbsp;&nbsp;&nbsp;&nbsp;&nbsp;"Ahh, zakoni", reče on. Otišao je do prozora i razmakao zavese, kao da je mogao da vidi šta se dešava napolju. "Šta je zakon? Kontrola? Zakon filtrira haos i šta propušta? Vedrinu? Zakon - naš najviši ideal i naša najtemeljnija priroda. Ne pretresaj zakon odveć pomno. Uradiš li to, naići ćeš na racionalizovana tumačenja, zakonska cepidalačenja, presedane raznih povlastica. Uvidećeš da je vedrina samo drugo ime za smrt."
<BR>&nbsp;&nbsp;&nbsp;&nbsp;&nbsp;Čanine usne se stisnuše u tanku crtu. Nije mogla da porekne njegovu mudrost i pronicljivost, ali ova vrsta njegovog raspoloženja ju je plašila. Uvukao se u sebe i ona je osetila da ga razdiru unutrašnji nemiri. Izgledalo je kao da je prihvatio maksimu Slobodnjaka: Nikada ne praštaj - nikada ne zaboravljaj, i da njome šiba svoje telo.
<BR>&nbsp;&nbsp;&nbsp;&nbsp;&nbsp;Prišla mu je i zagledala se pored njega u ugao. Dnevna temeperatura koja je rasla počela je da izvlači severni vetar iz ovih zaštićenih prostranstava. Vetar je obrazovao lažno nebo puno žutih pramenova i ploha kristala, čudnih šara istkanih jarkim zlatnim i crvenim tonovima. Visok i hladan, vetar lomio se o Zaštitni Zid, stvarajući vodoskoke prašine.
<BR>&nbsp;&nbsp;&nbsp;&nbsp;&nbsp;Pol oseti Čaninu toplotu pored sebe. Istog trenutka spustio je zavesu zaborava preko svoje vizije. Lako je mogao da zamisli kako stoji ovde zatvorenih očiju. Pa ipak, vreme je odbilo da miruje za njega. Udisao je tamu - bez zvezda, bez suza. Njegova nesreća rastakala je suštinu stvari sve dok na kraju nije preostalo samo čuđenje zbog načina na koji su zvuci kondenzovali njegov svet. Sve se oko njega sada oslanjalo na preostalo čulo sluha, koje se povlačilo u drugi plan jedino kada je dodirivao nešto: zastore, Čaninu ruku... Uhvatio je sebe kako osluškuje Čanino disanje.
<BR>&nbsp;&nbsp;&nbsp;&nbsp;&nbsp;Gde se nalazila ta nepouzdanost predmeta koji su bili samo verovatni? upitao se. Sećanje mu je opterećivalo teško breme osakaćenih uspomena. Svakom trenutku stvarnosti odgovarale su bezbrojne predstave, stvari kojima nije bilo suđeno da se dogode. Nevidljivo biće u njemu setilo se lažnih prošlosti, čiji je teret povremeno pretio da nadjača sadašnjost.
<BR>&nbsp;&nbsp;&nbsp;&nbsp;&nbsp;Čani mu se oslonila o ruku.
<BR>&nbsp;&nbsp;&nbsp;&nbsp;&nbsp;Osećao je svoje telo kroz njen dodir: mrtvo meso nošeno kovitlacem vremena. Mirisao je na uspomene koje su u trenutku sagledale večnost. Videti večnost značilo je biti izložen čudima večnosti, tlačen beskrajnim dimenzijama. Lažna besmrtnost zahtevala je odmazdu: Prošlost i Budućnost postale su istovremene.
<BR>&nbsp;&nbsp;&nbsp;&nbsp;&nbsp;Još jednom vizija se pridigla iz svoje crne jame, zatvorene u njemu. Bile su to njegove oči. Pokrenula mu je mišiće, povela ga u sledeći trenutak, sledeći čas, sledeći dan... sve dok nije osetio da je tu oduvek!
<BR>&nbsp;&nbsp;&nbsp;&nbsp;&nbsp;"Vreme je da krenemo", reče Čani, "Veće..."
<BR>&nbsp;&nbsp;&nbsp;&nbsp;&nbsp;"Alija će biti tamo da me zameni."
<BR>&nbsp;&nbsp;&nbsp;&nbsp;&nbsp;"Da li zna šta treba da radi?"
<BR>&nbsp;&nbsp;&nbsp;&nbsp;&nbsp;"Zna."
<BR>
<BR>&nbsp;&nbsp;&nbsp;&nbsp;&nbsp;Alijin dan počeo je okupljanjem eskadrona straže u paradnom dvorištu ispod njenih odaja. Posmatrala je prizor besomučne zbrke, bučnog i zastrašujućeg komešanja. Uspela je da se razabere u toj gunguli tek kada je prepoznala zatvorenika koga su doveli: Korbu, Panegiristu.
<BR>&nbsp;&nbsp;&nbsp;&nbsp;&nbsp;Pristupila je svojoj jutarnjoj toaleti, povremeno se primičući prozoru i posmatrajući kako dole raste nestrpljenje. Pogled joj je neprestano skretao na Korbu. Pokušala je da ga se seti kao grubog i bradatog zapovednika trećeg talasa u bici za Araken. To je bilo nemoguće. Korba je postao nadmeni kicoš, odeven u Parato svilenu odoru savršenog kroja. Bila je otvorena do pojasa, otkrivajući divno opran nabrani okovratnik i izvežen donji kaput prošaran zelenim draguljima. Purpurni kaiš skupljao je odoru u pasu. Rukavi, koji su izlazili kroz prosečene otvore za ruke na odori, bili su nabrani, iskrojeni od tamnozelenog i crnog somota.
<BR>&nbsp;&nbsp;&nbsp;&nbsp;&nbsp;Nekoliko Naiba izišlo je da nadzire da li se prema čoveku postupa u skladu sa slobodnjačkim pravima. Njihov bučni nastup podstakao je Korbu da zavapi kako je nedužan. Alija prelete pogledom preko lica Slobodnjaka, pokušavajući da prizove u sećanju njihove nekadašnje likove. Međutim, sadašnjost je uništila prošlost. Svi su oni postali hedonisti, poklonici uživanjG kakvu većina ljudi nije mogla čak ni da zamisli.
<BR>&nbsp;&nbsp;&nbsp;&nbsp;&nbsp;Primetila je njihove uznemirene poglede koji su često skretali prema vratima što su vodila u odaju gde će se sastati. Razmišljali su o Muad'Dibovom slepom vidu, novom ispoljavanju tajnih moći. Prema njihovom zakonu, slepca treba ostaviti u pustinji, kako bi njegova voda pripala Šai-Huludu. Ali bezoki Muad'Dib ih je video. Takođe im se nisu dopadale zgrade, tako da su se osećali ugroženi na prostoru sagrađenom iznad zemlje. Dajte im pravu pećinu izdubljuenu u steni, tada će moći da se opuste - ali ne i ovde, ne sa ovim novim Muad'Dibom koji ih čeka unutra.
<BR>&nbsp;&nbsp;&nbsp;&nbsp;&nbsp;Kada se okrenula da pođe na skup, ugledala je pismo tamo gde ga je i ostavila, na stolu pored vrata: poslednja poruka od njihove majke. Uprkos naročitom poštovanju koje je gajila prema Kaladanu kao mestu Polovog rođenja, gospa Džesika je naglasila da se ne slaže s tim da njena planeta postane jedna od postaja hadžiluka.
<BR>&nbsp;&nbsp;&nbsp;&nbsp;&nbsp;"Nema sumnje da je moj sin značajna istorijska ličnost", napisala je, "ali to još nije dovoljan razlog da se dopusti invazija ološa."
<BR>&nbsp;&nbsp;&nbsp;&nbsp;&nbsp;Alija dodirnu pismo, iskusivši čudan osećaj uzajamnog kontakta. Majka joj je držala u rukama ovu hartiju. Pismo je predstavljalo veoma arhaično sredstvo saobraćanja među ljudima - ali sadržalo je izvesno lično svojstvo koje je bilo nedostupno svim modernim tehnikama. Napisano atreidskim borbenim jezikom jamčilo je privatnost koju gotovo ništa nije moglo da ugrozi.
<BR>&nbsp;&nbsp;&nbsp;&nbsp;&nbsp;Razmišljanje o majci ponovo je raspalilo unutrašnji plam u Aliji. Začinska promena, koja je dovodila do mešanja psiha majke i kćeri, povremeno ju je primoravala da o Polu misli kao o sinu kome je podarila život. Ovo poistovećenje s majkom bilo je kadro da joj predstavi vlastitog oca kao ljubavnika. Utvarne seni nagrizale su joj sećanje, navlačeći plašt stvarnih mogućnosti.
<BR>&nbsp;&nbsp;&nbsp;&nbsp;&nbsp;Alija je ponovo pročitala pismo, dok je silazila zavojitim stepeništem prema predvorju gde ju je čekala njena amazonska garda.
<BR>&nbsp;&nbsp;&nbsp;&nbsp;&nbsp;"Stvorili ste kobni paradoks", pisala je Džesika. "Način vladanja ne može istovremeno biti i religijski i autokratski. Religijskom iskustvu potrebna je sponatnost koju zakoni neminovno prigušuju A ne možete vladati bez zakona. Vaši zakoni neumitno moraju zameniti moral, zameniti savest, zameniti čak i religiju pomoću koje nameravate da vladate. Sveti obred mora da proizilazi iz hvalospeva i pobožne čežnje koji tvore nepokolebljivi moral. Vlada je, s druge strane, kulturni organizam posebno podložan sumnjama, preispitivanjima, raspravama. Vidim da dolazi dan kada će svečani obred zameniti veru, a simbolika moral."
<BR>&nbsp;&nbsp;&nbsp;&nbsp;&nbsp;Miris začinske kafe zapahnuo je Aliju kada se obrela u predvorju. Četiri čuvara-amazonke u zelenim stražarskim odorama stale su u stav mirno čim se ona pojavila. Uskladile su korak iza nje, nastupajući odlučno u punom naponu svoje mladosti, s očima koje su pomno motrile na opasnost. Imale su nečeg fanatičnog u izrazima lica, bez ikakvih primesa straha. Zračile su tipičnom slobodnjačkom vrstom nasilničkog ponašanja: bile su u stanju slučajno nekog da ubiju, a da se pri tom ne osete krivim.
<BR>&nbsp;&nbsp;&nbsp;&nbsp;&nbsp;U tome se razlikujem, pomisli Alija. Ime Atreida je dovoljno ukaljano i bez toga.
<BR>&nbsp;&nbsp;&nbsp;&nbsp;&nbsp;Vest o njenom dolasku bila je brža od nje. Paž koji ju je čekao munjevito je pohitao, čim ju je video kako ulazi u donju dvoranu, da sazove celu stražu. Dvorana je bila bez prozora i mračna; osvetljavalo ju je jedino nekoliko prigušenih sjajnih kugli. Iznenada, širom se otvoriše vrata na suprotnom kraju sale, koja su vodila u paradno dvorište, i prostoriju zaseni jarka dnevna svetlost. Straža sa Korbom u sredini zanjiha se u svetlom okviru, bleštavo obasjana s leđa.
<BR>&nbsp;&nbsp;&nbsp;&nbsp;&nbsp;"Gde je Stilgar?" upita Alija.
<BR>&nbsp;&nbsp;&nbsp;&nbsp;&nbsp;"Već je unutra", reče jedna od njenih amazonki.
<BR>&nbsp;&nbsp;&nbsp;&nbsp;&nbsp;Alija krenu na čelu povorke u odaju. Bilo je to jedno od najpretencioznijih mesta za sastanke u Tvrđavi. Visoka terasa sa redovima mekih sedišta zauzimala je jednu stranu. Naspram balkona, narandžasti zastori bili su razgrnuti sa visokih prozora. Snažna sunčeva svetlost slivala se sa otvorenog prostora ispunjenog vrtom i vodoskokom. Na stražnjem kraju odaje, s njene desne strane, stajalo je postolje sa jednom masivnom stolicom.
<BR>&nbsp;&nbsp;&nbsp;&nbsp;&nbsp;Krećući se prema stolici, Alija je pogledala unazad i naviše, videvši da su galeriju ispunili Naibi.
<BR>&nbsp;&nbsp;&nbsp;&nbsp;&nbsp;Straža domaćinstva zaposela je slobodan prostor ispod galerije. Između njih se kretao Stilgar čas nešto tiho govoreći, čas naređujući. Nije dao nikakvog znaka da je primetio Aliju kada je ušla.
<BR>&nbsp;&nbsp;&nbsp;&nbsp;&nbsp;Uveli su Korbu i poseli ga za niski sto; unaokolo, po podu odaje ispod uzvišenja, bili su razmešteni jastuci. Uprkos svojoj nagizdanosti, Panegirist je sada odavao utisak mrzovoljnog, pospanog starca, obmotanog u toplu odeću kao da mu je hladno. Dva stražara zauzeše položaj iza njega.
<BR>&nbsp;&nbsp;&nbsp;&nbsp;&nbsp;Stilgar se približi uzvišenju dok je Alija zauzimala mesto na masivnoj stolici.
<BR>&nbsp;&nbsp;&nbsp;&nbsp;&nbsp;"Gde je Muad'Dib?" zapita on.
<BR>&nbsp;&nbsp;&nbsp;&nbsp;&nbsp;"Brat me je poslao da predsedavam kao Časna Majka", odgovori Alija.
<BR>&nbsp;&nbsp;&nbsp;&nbsp;&nbsp;Čuvši to, Naibi sa galerije počeše glasno da protestvuju.
<BR>&nbsp;&nbsp;&nbsp;&nbsp;&nbsp;"Mir!" zapovedi Alija. U iznenadnoj tišini ona reče: "Zar ne stoji u zakonu Slobodnjaka da Časna Majka treba da predsedava kada se odlučuje o životu i smrti?"
<BR>&nbsp;&nbsp;&nbsp;&nbsp;&nbsp;Njene reči nisu dopuštale nikakav dalji prigovor tako da je među Naibima zavladao mir; pa ipak, Alija primeti ljutite poglede na pojedinim licima. Urezivala je imena u sećanje kako bi o tome povela razgovor u Veću: Hobars, Rajifiri, Tasmin, Sajid, Umbu, Leg... Većina njih nosila je znamenja Dine u sebi: Umbuov Sieč, Tasminov Ponor, Hobarsov Klanac...
<BR>&nbsp;&nbsp;&nbsp;&nbsp;&nbsp;Ona obrati pažnju na Korbu.
<BR>&nbsp;&nbsp;&nbsp;&nbsp;&nbsp;Primetivši da ga posmatra, Korba prkosno podiže glavu i reče: "Tvrdim da sam nevin."
<BR>&nbsp;&nbsp;&nbsp;&nbsp;&nbsp;"Stilgare, pročitaj optužbe", reče Alija.
<BR>&nbsp;&nbsp;&nbsp;&nbsp;&nbsp;Stilgar izvadi smeđi svitak od začinskog papira i stupi napred. Počeo je da čita svečanim i melodičnim glasom, kao da prati neki skroviti ritam. Davao je rečima rezak prizvuk, jasan i pun čestitosti:
<BR>&nbsp;&nbsp;&nbsp;&nbsp;&nbsp;"...Da si kovao zaveru sa izdajnicima da uništiš našeg Gospodara i Cara; da si se sastajao u podloj tajnosti sa raznim neprijateljima Carstva; da si..."
<BR>&nbsp;&nbsp;&nbsp;&nbsp;&nbsp;Korba je sve vreme vrteo glavom, dok mu je na licu stajao izraz bolne ljutnje.
<BR>&nbsp;&nbsp;&nbsp;&nbsp;&nbsp;Alija je zamišljeno slušala, brade oslonjene na levu šaku, glave nagnute na jednu stranu i s drugom rukom ispruženom preko oslonca stolice. Fragmenti službenog postupka počeše da joj izmiču iz svesti, odstranjeni njenim vlastitim osećanjem uznemirenosti.
<BR>&nbsp;&nbsp;&nbsp;&nbsp;&nbsp;"...Uvažena tradicija... pomoć legija i svih Slobodnjaka svuge... nasilje izaziva nasilje prema Zakonu... veličanstvo Carske Ličnosti... izgubiti sva prava na..."
<BR>&nbsp;&nbsp;&nbsp;&nbsp;&nbsp;Bilo je to besmisleno, pomisli ona. Besmisleno! Sve - besmisleno... besmisleno... besmisleno...
<BR>&nbsp;&nbsp;&nbsp;&nbsp;&nbsp;Stilgar završi navođenje: "Eto optužbe, pa presudite!"
<BR>&nbsp;&nbsp;&nbsp;&nbsp;&nbsp;U iznenada nastaloj tišini, Korba se povi napred, stežući rukama kolena, dok je žilav vrat snažno isturio, kao da se sprema na skok. Jezik mu je zapalacao između zuba kada je počeo da govori.
<BR>&nbsp;&nbsp;&nbsp;&nbsp;&nbsp;"Ni rečju ni delom nisam izdao svoje slobodnjačke zavete. Tražim da se suočim sa onim koji me je optužio!"
<BR>&nbsp;&nbsp;&nbsp;&nbsp;&nbsp;Sasvim jednostavan protest, pomisli Alija.
<BR>&nbsp;&nbsp;&nbsp;&nbsp;&nbsp;Primetila je da je to ipak izazvalo snažan utisak na Naibe. Oni su poznavali Korbu. Bio je jedan od njih. Da bi postao Naib, dokazao je svoju slobodnjačku hrabrost i smotrenost. Korba nije bio sjajan, ali je bio pouzdan. Nije, doduše, spadao u one koji su mogli da predvode Džihad, ali se pokazao kao dobar oficir za nabavku. Nije bio krstaš, ali je bio jedan od onih koji su čuvali stare slobodnjačke vrline: Pleme na prvom mestu.
<BR>&nbsp;&nbsp;&nbsp;&nbsp;&nbsp;Oteimove reči pune gorčine, onako kako ih je Pol saopštio, zastrujaše Aliji u svesti. Odmerila je pogledom galeriju. Bilo koji od ovih ljudi mogao je da zamisli sebe na Korbinom mestu - neki iz valjanih razloga. Ali nevini Naib isto je tako opasan kao i ovaj okrivljeni.
<BR>&nbsp;&nbsp;&nbsp;&nbsp;&nbsp;Korba je to isto osećao. "Ko me optužuje?" upita on.
<BR>&nbsp;&nbsp;&nbsp;&nbsp;&nbsp;"Prema slobodnjačkom pravu, zahtevam da se suočim sa onim ko me optužuje."
<BR>&nbsp;&nbsp;&nbsp;&nbsp;&nbsp;"Možda optužuješ sam sebe", reče Alija.
<BR>&nbsp;&nbsp;&nbsp;&nbsp;&nbsp;Pre nego što je mogao da ga prikrije, mistični užas munjevito pređe Korbinim licem. Svi su mogli lako da ga razaberu. Sa svojim moćima bilo je dovoljno da ga Alija samo optuži i da kaže kako je dokaz donela iz predela senki, iz alama al-mitala.
<BR>&nbsp;&nbsp;&nbsp;&nbsp;&nbsp;"Naši neprijatelji imaju saveznike među Slobodnjacima", nije popuštala Alija. "Uništene su zamke za vodu, kvantasi dignuti u vazduh, nasadi zatrovani, a stovarišna skladišta opljačkana..."
<BR>&nbsp;&nbsp;&nbsp;&nbsp;&nbsp;"A sada - ukrali su crva iz pustinje i odneli ga na drugi svet!"
<BR>&nbsp;&nbsp;&nbsp;&nbsp;&nbsp;Glas koji je napravio ovu upadicu svima je bio poznat - Muad'Dib. Pol je ušao kroz vrata iz dvorane, probio se između redova straže i došao do Alije. Čani, koja ga je pratila, ostala je po strani.
<BR>&nbsp;&nbsp;&nbsp;&nbsp;&nbsp;"Moj Gospodaru", reče Stilgar, izbegavajući da ga pogleda u lice.
<BR>&nbsp;&nbsp;&nbsp;&nbsp;&nbsp;Pol uperi svoje prazne duplje u galeriju, zatim ih spusti prema Korbi. "Šta je Korba - nema reči pohvale?"
<BR>&nbsp;&nbsp;&nbsp;&nbsp;&nbsp;Sa galerije se oglasilo mrmljanje. Postajalo je sve bučnije i mogle su se razabrati pojedine reči: "...zakon za slepe... slobodnjački način... u pustinju... ko prekrši..."
<BR>&nbsp;&nbsp;&nbsp;&nbsp;&nbsp;"Ko kaže da sam slep?" zapita Pol. On se okrenu prema galeriji. "Ti, Rajifiri? Vidim da si danas obučen u zlato, a na toj plavoj košulji ispod njega još ima peska sa ulica. Oduvek si bio neuredan."
<BR>&nbsp;&nbsp;&nbsp;&nbsp;&nbsp;Rajifiri podiže tri prsta u znak kojim se odagnava zlo.
<BR>&nbsp;&nbsp;&nbsp;&nbsp;&nbsp;"Uperi te prste u sebe", povika Pol. "Znamo gde se zlo nahodi!" Ponovo se okrenuo prema Korbi. "Krivica ti se čita na licu, Korba."
<BR>&nbsp;&nbsp;&nbsp;&nbsp;&nbsp;"Nije to moja krivica! Možda sam doveden u vezu sa krivicom, ali ne..." On ućuta i uputi preplašeni pogled prema galeriji.
<BR>&nbsp;&nbsp;&nbsp;&nbsp;&nbsp;"Čiji pogled tražiš tamo gore?" zapita Pol. "Ti ne vidiš!" izlanu se Korba.
<BR>&nbsp;&nbsp;&nbsp;&nbsp;&nbsp;Pol priguši kratkotrajno osećanje sažaljenja prema Korbi. Čovek je bio neumoljivo uhvaćen u zamku vizije kao i svi prisutni. Igrao je svoju ulogu i ništa više.
<BR>&nbsp;&nbsp;&nbsp;&nbsp;&nbsp;"Nisu mi potrebne oči da bih te video", reče Pol. A onda poče da opisuje Korbu, svaku njegovu kretnju, svaki trzaj, svaki zabrinuti i preklinjući pogled upućen prema galeriji.
<BR>&nbsp;&nbsp;&nbsp;&nbsp;&nbsp;Očajanje je raslo u Korbi.
<BR>&nbsp;&nbsp;&nbsp;&nbsp;&nbsp;Posmatrajući ga, Alija primeti da se svakog trenutka može slomiti. Neko na galeriji mora da je svestan toga, pomislila je. Ko? Proučavala je lica Naiba, zapažajući sitna izdajstva na slabim maskama... ljutnja, strah, nesigurnost... krivica.
<BR>&nbsp;&nbsp;&nbsp;&nbsp;&nbsp;Pol je osećao tišinu.
<BR>&nbsp;&nbsp;&nbsp;&nbsp;&nbsp;Korba zauze jedan stav nadmenosti kada je zatražio objašnjenje: "Ko me optužuje?"
<BR>&nbsp;&nbsp;&nbsp;&nbsp;&nbsp;"Oteim te optužuje", reče Alija.
<BR>&nbsp;&nbsp;&nbsp;&nbsp;&nbsp;"Ali Oteim je mrtav!" pobuni se Korba.
<BR>&nbsp;&nbsp;&nbsp;&nbsp;&nbsp;"Otkud to znaš?" upita ga Pol. "Jesi li to dokučio preko svog špijunskog sistema? Oh, da! Znamo o tvojim špijunima i kuririma. Poznato nam je ko je doneo sagorevač kamena sa Tarahela."
<BR>&nbsp;&nbsp;&nbsp;&nbsp;&nbsp;"Donet je za odbranu Kvizarata!" izlanu se Korba.
<BR>&nbsp;&nbsp;&nbsp;&nbsp;&nbsp;"Da li je na taj način dospeo u ruke izdajnika?" upita Pol.
<BR>&nbsp;&nbsp;&nbsp;&nbsp;&nbsp;"Ukraden je i mi..." Korba ućuta, progutavši knedlu. Stao je da šara pogledom levo i desno. "Svima je poznato da sam uvek propovedao ljubav prema Muad'Dibu." Zagleda se u galeriju. "Kako može mrtav čovek da optuži Slobodnjaka?"
<BR>&nbsp;&nbsp;&nbsp;&nbsp;&nbsp;"Oteimov glas nije mrtav", reče Alija. Ućutala je kada je Pol dotakao njenu ruku.
<BR>&nbsp;&nbsp;&nbsp;&nbsp;&nbsp;"Oteim nam je poslao svoj glas", reče Pol. "Saopštio nam je imena, dela izdaje, mesta i vremena okupljanja. Da li primećuješ da nedostaju neka lica u Veću Naiba, Korba? Gde su Merkur i Faš? Kik de Leim nije danas sa nama. I Takim - gde je on?"
<BR>&nbsp;&nbsp;&nbsp;&nbsp;&nbsp;Korba nemoćno odmahnu glavom.
<BR>&nbsp;&nbsp;&nbsp;&nbsp;&nbsp;"Pobegli su sa Arakisa sa ukradenim crvom", reče Pol. "Čak i da te sada oslobodim, Korba, Šai-Hulud bi uzeo tvoju vodu zbog učešća u tome. Zašto neću da te oslobodim, Korba? Pomisli samo na sve one ljude kojima je oduzet vid, ljude koji ne mogu da vide kao što ja vidim. Oni imaju porodice i prijatelje, Korba. Gde bi mogao da se sakriješ od njih?"
<BR>&nbsp;&nbsp;&nbsp;&nbsp;&nbsp;"Bio je to nesrećan slučaj", zavapi Korba. "Uostalom, dobiće od Tleilaksa..." On ponovo ućuta.
<BR>&nbsp;&nbsp;&nbsp;&nbsp;&nbsp;"Ko zna kakvo ropstvo donose metalne oči?" upita Pol.
<BR>&nbsp;&nbsp;&nbsp;&nbsp;&nbsp;Naibi na galeriji počeše da razmenjuju šaputave komentare, zaklanjajući rukama usta. Sada su Korbi upućivali hladne poglede.
<BR>&nbsp;&nbsp;&nbsp;&nbsp;&nbsp;"U odbranu Kvizarata", promrmlja Pol, vraćajući se na Korbinu odbranu. "Sredstvo koje ili uništi celu planetu, ili stvara J-zrake koji oslepljuju sve u široj blizini. Šta si od ovoga dvoga ti, Korba, planirao da upotrebiš za odbranu? Da li je Kvizaratu potrebno da uništi oči svih koji gledaju?"
<BR>&nbsp;&nbsp;&nbsp;&nbsp;&nbsp;"Bila je to radoznalost, Gospodaru moj", zavapi ponovo Korba. "Znali smo da po Starom Zakonu jedino Porodice imaju pravo da poseduju atomike, ali Kvizarat se pokoravao... pokoravao..."
<BR>&nbsp;&nbsp;&nbsp;&nbsp;&nbsp;"Pokoravao tebi", reče Pol. "Stvarno radoznalost."
<BR>&nbsp;&nbsp;&nbsp;&nbsp;&nbsp;"Čak i da me optužuje samo glas, morate me suočiti s njime!" reče Korba. "Slobodnjak ima pravo na to."
<BR>&nbsp;&nbsp;&nbsp;&nbsp;&nbsp;"Govori istinu, Gospodine", primeti Stilgar.
<BR>&nbsp;&nbsp;&nbsp;&nbsp;&nbsp;Alija ga ošinu pogledom.
<BR>&nbsp;&nbsp;&nbsp;&nbsp;&nbsp;"Zakon je zakon", reče Stilgar, osećajući Alijino protivljenje. Počeo je da navodi Zakon Slobodnjaka, umećući svoje vlastite primedbe o njegovom tumačenju.
<BR>&nbsp;&nbsp;&nbsp;&nbsp;&nbsp;Alija iskusi čudan osećaj da Stilgarove reči čuje pre nego ih je on izgovorio. Kako može da bude tako lakoveran? Stilgar nikada ranije nije bio toliko zvaničan i konzervativan, nikada se nije toliko držao Koda Dine. Brada mu je bila isturena, ratoborna. Uopšte nije zatvarao usta. Zar je to iz njega govorila samo preterana nadmenost?
<BR>&nbsp;&nbsp;&nbsp;&nbsp;&nbsp;"Korba je Slobodnjak i mora mu se suditi prema zakonu Slobodnjaka", završio je Stilgar.
<BR>&nbsp;&nbsp;&nbsp;&nbsp;&nbsp;Alija se okrenu na drugu stranu i stade da posmatra kako dnevne senke napolju klize niz naspramni zid bašte. Osećala se iznurena i osujećena. Ovo je moglo da se oduži sve do podneva. I šta sad? Korba se opustio. Ponašanje Panegiriste svima je stavljalo do znanja da je nepravedno napadnut, kao i da je sve što je učinio bilo slučajno učinjeno iz ljubavi prema Muad'Dibu. Ona pogleda Korbu, iznenađena lukavim izrazom samouvažavanja na njegovom licu.
<BR>&nbsp;&nbsp;&nbsp;&nbsp;&nbsp;Možda je čak primio poruku, pomisli ona. Ponaša se kao čovek koji čuje svoje prijatelje kako mu dovikuju: 'Drži se još malo! Pomoć stiže!'
<BR>&nbsp;&nbsp;&nbsp;&nbsp;&nbsp;Za trenutak držali su stvar u svojim rukama - obaveštenja koja su dobili od kepeca, putokazi da su i drugi bili umešani u zaveru, imena potkazivača. Ali kritičan trenutak je prošao. Stilgar? Sigurno ne Stilgar. Okrenula se i zagledala u starog Slobodnjaka.
<BR>&nbsp;&nbsp;&nbsp;&nbsp;&nbsp;Stilgar nije uzmakao pred njenim pogledom.
<BR>&nbsp;&nbsp;&nbsp;&nbsp;&nbsp;"Hvala ti, Stile", reče Pol, "što si nas podsetio na Zakon."
<BR>&nbsp;&nbsp;&nbsp;&nbsp;&nbsp;Stilgar pognu glavu. Prišao je bliže i izgovorio tihe reči tako da su ih samo Pol i Alija mogli čuti. Iscediću ga, a zatim ću se pobrinuti o svemu.
<BR>&nbsp;&nbsp;&nbsp;&nbsp;&nbsp;Pol klimnu glavom, dajući znak stražarima iza Korbe.
<BR>&nbsp;&nbsp;&nbsp;&nbsp;&nbsp;"Premestite Korbu u najsigurniju ćeliju", reče on. "Zabranjene su sve posete, osim advokata! A za advokata imenujem Stilgara."
<BR>&nbsp;&nbsp;&nbsp;&nbsp;&nbsp;"Dopustite mi da sam izaberem svog advokata!" viknu Korba.
<BR>&nbsp;&nbsp;&nbsp;&nbsp;&nbsp;Pol se okrete. "Poričeš Stilgarovu čestitost i pravičnost?"
<BR>&nbsp;&nbsp;&nbsp;&nbsp;&nbsp;"Oh, ne, moj Gospodaru, ali..."
<BR>&nbsp;&nbsp;&nbsp;&nbsp;&nbsp;"Vodite ga!" prosikta Pol.
<BR>&nbsp;&nbsp;&nbsp;&nbsp;&nbsp;Čuvar podiže Korbu sa jastuka i izvede ga napolje. I dalje mrmljajući, Naibi počeše da napuštaju galeriju. Posluga koja je izišla ispod galerija, prišla je prozorima i stala da navlači narandžaste zastore. Narandžasta tama zavladala je odajom.
<BR>&nbsp;&nbsp;&nbsp;&nbsp;&nbsp;"Pole", reče Alija.
<BR>&nbsp;&nbsp;&nbsp;&nbsp;&nbsp;"Kada prenaglimo sa nasiljem", reče Pol, "to će značiti da u punoj meri vladamo njime. Hvala, Stile; dobro si odigrao svoju ulogu. Siguran sam da je Alija prepoznala Naibe koji su bili u dosluhu s njime. Morali su nečim da se izdaju."
<BR>&nbsp;&nbsp;&nbsp;&nbsp;&nbsp;"Sve ste ovo između sebe zakuvali?" upita Alija.
<BR>&nbsp;&nbsp;&nbsp;&nbsp;&nbsp;"Da sam naredio da se Korba smesta pogubi, Naibima bi sve bilo jasno", odgovori Pol. "Ali službeni postupak koji se nije sasvim pridržavao Zakona Slobodnjaka ispunio ih je strahom za vlastita prava. Koji su Naibi bili s njim, Alija?"
<BR>&nbsp;&nbsp;&nbsp;&nbsp;&nbsp;"Raifiri, bez sumnje", reče ona tihim glasom. "Sajid, takođe, ali..."
<BR>&nbsp;&nbsp;&nbsp;&nbsp;&nbsp;"Daj Stilgaru potpuni spisak", dodade Pol.
<BR>&nbsp;&nbsp;&nbsp;&nbsp;&nbsp;Alija proguta pljuvačku kroz suvo grlo, iskusivši za trenutak strah od Pola koji su svi osećali. Znala je na koji se način on kreće među njima bez očiju, ali ju je uplašila veština kojom je to izvodio. Tako jasno videti njihova obličja u tkanju svoje vizije! Osetila je kako joj lik svetluca da bi ga on mogao videti u nekom zvezdanom vremenu čija je saglasnost sa stvarnošću u potpunosti zavisila od njegovih reči i postupaka. Sve ih je držao na dlanu svoje vizije.
<BR>&nbsp;&nbsp;&nbsp;&nbsp;&nbsp;"Prošlo je vreme za vaše jutarnje primanje, Gospodine", reče Stilgar. "Mnogo ljudi - radoznalih... uplašenih..."
<BR>&nbsp;&nbsp;&nbsp;&nbsp;&nbsp;"Da li se i ti plašiš, Stile?"
<BR>&nbsp;&nbsp;&nbsp;&nbsp;&nbsp;On jedva da prošaputa: "Da."
<BR>&nbsp;&nbsp;&nbsp;&nbsp;&nbsp;"Ti si moj prijatelj i nemaš razloga da me se bojiš", reče Pol.
<BR>&nbsp;&nbsp;&nbsp;&nbsp;&nbsp;Stilgar proguta knedlu. "Da, Gospodaru moj."
<BR>&nbsp;&nbsp;&nbsp;&nbsp;&nbsp;"Alija će preuzeti jutarnje primanje", reče Pol. "Stilgare, daj znak."
<BR>&nbsp;&nbsp;&nbsp;&nbsp;&nbsp;Stilgar posluša.
<BR>&nbsp;&nbsp;&nbsp;&nbsp;&nbsp;Uskomešana gomila nagrnu na velika vrata. Straža poče da je potiskuje napolje iz senovite odaje kako bi oslobodila prolaz službenicima. Mnogo stvari počelo je odjednom da se odvija: čuvari domaćinstva laktovima su odguravali i odbijali nazad gomilu Molilaca i raskošno odevenih Pravozastupnika koji su pokušavali da prodru unutra, vičući i psujući. Branitelji su mahali svojim pozivnicama. Između njih se probi Nadzornik Skupa i stupi u prolaz koji je napravila straža. Nosio je spisak Povlašćenih, kojima će biti dozvoljeno da se približe Prestolu Bio je to jedan žilav Slobodnjak po imenu Tekrube, čije se držanje odlikovalo jetkim cinizmom; neprekidno je odmahivao obrijanom glavom i tresao gustim brkovima.
<BR>&nbsp;&nbsp;&nbsp;&nbsp;&nbsp;Alija je krenula da ga presretne kako bi dala Polu vremena da umakne sa Čani kroz privatni prolaz iza podijuma. Obuzelo ju je trenutno nepoverenje u Tekrubu zbog zlurade radoznalosti u pogledu koji je uputio za Polom.
<BR>&nbsp;&nbsp;&nbsp;&nbsp;&nbsp;"Danas govorim u ime svoga brata", reče ona. "Postaraj se da Molioci prilaze jedan po jedan."
<BR>&nbsp;&nbsp;&nbsp;&nbsp;&nbsp;"Da, moja gospo." Okrenuo se da stiša metež.
<BR>&nbsp;&nbsp;&nbsp;&nbsp;&nbsp;"Sećam se vremena kada nije moglo da vam se dogodi da ne shvatate namere vašeg brata", primeti Stilgar.
<BR>&nbsp;&nbsp;&nbsp;&nbsp;&nbsp;"Bila sam malo rastrojena", odgovori ona. "Dogodila se dramatična promena u tebi, Stile. Šta je to?"
<BR>&nbsp;&nbsp;&nbsp;&nbsp;&nbsp;Stilgar zastade, zaprepašćen. Promena je postojala, svakako. Ali zašto dramatična? Ovo je bilo i posebno viđenje njega samog do koga on još nikada nije došao. Drama je predstavljala sumnjivu stvar. Dramatični su bili uvezeni zabavljači nepouzdane odanosti i još nepouzdanijih vrlina. Neprijatelji Carstva koristili su se dramom u pokušajima da poljuljaju klimavo stanovništvo. Korba je napustio vrline Slobodnjaka da bi iskoristio dramu u svrhe Kvizarata. I on će umreti zbog toga.
<BR>&nbsp;&nbsp;&nbsp;&nbsp;&nbsp;"Nešto se čudno zbiva s vama", reče Stilgar. "Zar više nemate poverenja u mene?"
<BR>&nbsp;&nbsp;&nbsp;&nbsp;&nbsp;Bol u glasu omekšao joj je izraz lica, ali ne i ton.
<BR>&nbsp;&nbsp;&nbsp;&nbsp;&nbsp;"Znaš da imam poverenja u tebe. Oduvek sam delila bratovljevo mišljenje da kad se nešto jednom dG Stilgaru u ruke, slobodno možemo prestati da brinemo o tome."
<BR>&nbsp;&nbsp;&nbsp;&nbsp;&nbsp;"Zašto ste onda rekli da sam se... promenio?"
<BR>&nbsp;&nbsp;&nbsp;&nbsp;&nbsp;"Spremaš se da ne poslušaš moga brata", reče ona. "Vidim to po tebi. Jedino se nadam da vas to neće obojicu uništiti."
<BR>&nbsp;&nbsp;&nbsp;&nbsp;&nbsp;Upravo su se približavali prvi Pravozastupnici i Molioci. Okrenula se pre nego što je Stilgar mogao da odgovori. Lice mu je, međutim, odražavalo upravo one stvari koje je osetila u majčinom pismu - zamenjivanje morala i savesti zakonom.
<BR>&nbsp;&nbsp;&nbsp;&nbsp;&nbsp;"Stvaraš koban paradoks."
</P></TD></TR></TABLE>
<P class="next">
<A HREF=p21.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
