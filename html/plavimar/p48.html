<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H2>Jedanaesti deo: VIRIDITAS
<P>&nbsp;&nbsp;&nbsp;&nbsp;&nbsp;Nastade vreme nesreðeno. Pritisak populacije sad je bio pokretaèka sila svega. Opšti plan za provlaèenje kroz ove hipermaltusovske godine nametao se sam po sebi, i prilièno dobro se ostvarivao: svako sledeæe pokolenje novoroðenih bilo je malobrojnije od prethodnog. Ali na Zemlji je živelo veæ osamnaest milijardi ljudi, a na Marsu osamnaest miliona; novi su se raðali neprestano; nove mase ljudstva putovale su na Mars neprestano; a na oba ta sveta mnogi su vikali: dosta, dosta!
<BR>&nbsp;&nbsp;&nbsp;&nbsp;&nbsp;Kad su Zemljani èuli da Marsovci vièu 'dosta', silno su se, neki od njih, naljutili. Prièe o kapacitetu, o nosivosti, nisu znaèile ništa u poreðenju sa silom brojeva i sa slikama na ekranima. Marsovska planetna vlada je, ustruèavajuæi se, preduzimala neke mere da ovu ljutnju ublaži. Objašnjavala je da Mars sa svojom novom, tankom biosferom ne može da izdrži onakvu gustinu stanovništva kao što može debela, stara Zemlja. Osim toga, Vlada je pogurala industriju Marsa u posao sa novim raketama, ali tako da se što brže razvije program pretvaranja asteroida u ploveæe gradove. Taj program se razvio kao neoèekivana posledica sistema sa robijašnicama u svemiru. Veæ mnogo godina ozbiljni zloèini kažnjavani su na Marsu trajnim izgnanstvom sa planete, ali izgnani kriminalac morao je prvo odležati odreðen broj godina robije sa teškim prinudnim radom na nekom novom asteroidskom naselju. Ko je odrobijao svoje, mogao je posle da ide kud hoæe, jer to vladu Marsa više nije zanimalo, pod uslovom da se taj èovek na Mars više nikada ne vrati. Zato je, neizbežno, jedan postojani tok bivših robijaša polazio sa asteroida Hebe na neka druga mesta, ponekad na još tanko naseljene prirodne satelite spoljašnjih planeta Sunèevog sistema, ponekad nazad ka unutrašnjim planetama, bliže Suncu; ali èesto, i na jednu od mnogo kolonija u izdubljenim asteroidima, koje su se poèele uspostavljati. Zadruga u Da Vinèiju proizvodila je, u saradnji sa nekoliko drugih zadruga, opremu, nameštaj i drugu robu koja æe asteroidnim naseljenicima služiti kao zajednièka imovina, u vlasništvu celog naselja; to isto su radile, i robu prevozile na asteroide, i mnoge druge organizacije. Program je bio zapravo jednostavan. Ekipe za geografska istraživanja pronašle su u asteroidnom pojasu hiljade pogodnih nebeskih tela, kandidata za preradu; na najboljima su ostavjali mašineriju za to. Na asteroid se istovari odred samoreprodukujuæih robota-kopaèa; oni navale da kopaju s jednog kraja, zarivaju se u kamen kao pas kad pravi sebi jazbinu u zemlji; glavnina izbaèenog materijala naprosto odleæe u svemir, a jedan deo se zadržava da posluži kao sirovina za proizvodnju goriva i novih robota. Posle nekog vremena, asteroid je šupalj. Tada se ulazni otvor zatvori ploèama, a cela stvar se zavrti, da bi onima na unutrašnjoj površini centrifugalna sila obezbedila ekvivalent sile teže. U središtu svake takve šupljine pale se moæne svetiljke, za koje se kaže da su 'sunèane taèke' ili 'sunèane šipke', zavisno od oblika; dobijaju se nivoi osvetljenosti koji lièe na Zemljin ili Marsov dan, a i jaèina centrifugalne sile se podesi u skladu s time. Onda se unutra izgrade naselja po želji. U nekim asteroidima napravljeni su gradovi ekvivalentni onima na Zemlji, u drugima, gradovi sa marsovskim uslovima; podignuto je i mnogo gradiæa koji su u pogledu životnih uslova bili 'nešto izmeðu' ili 'nešto treæe'. Mnogi od tih malih svetova upustili su se u eksperimente sa veoma niskom vrednošæu g.
<BR>&nbsp;&nbsp;&nbsp;&nbsp;&nbsp;Nastajala su i neka savezništva izmeðu tih malih gradova-država, a èesto su zadržavane veze sa organizacijama na matiènom svetu koje su bile osnivaèi grada; ali nije postojala jedna, sveobuhvatna organizacija. Neki nezavisni gradovi, naroèito oni naseljeni pretežno izgnanicima sa Marsa, u prvo vreme su ispoljavali prilièno neprijateljsko ponašanje prema prolaznicima, a to je ukljuèivalo i pokušaje da se naplaæuje taksa za pravo prolaska kroz 'njihov prostor' - zapravo, otimaèina bliska otvorenom piratstvu. Ali sada su svemirski brodovi (za sve njih se govorilo da su 'šatlovi', zbog višekratne upotrebe na istim linijama) prolazili veoma brzo, i to iznad ili ispod ravni ekliptike, da bi izbegli prašinu i kamenje - zagaðenje koje su ljudi izazvali i koje se samo pogoršavalo sa iskopavanjem i izbacivanjem unutrašnjosti iz svakog sledeæeg asteroida. Bilo je teško tražiti nekakve pare od tih brodova, a ne zapretiti im potpunim uništenjem, ali kad bi neki bio stvarno uništen, stizala je žestoka odmazda; zato je to naplaæivanje 'kosmosarine' ubrzo prestalo.
<BR>&nbsp;&nbsp;&nbsp;&nbsp;&nbsp;Pošto su sada i Zemlja i Mars oseæali sve žešæi pritisak prenaseljenosti, marsovske kooperative davale su sve od sebe samo da bi podstakle što brži razvoj novih asteroidnih gradova. Takoðe su gradili velika nova naselja pod kupolama sa vazduhom, i to na mesecima Jupitera i Saturna, a u novije vreme i Urana; oèekivalo se nešto slièno i kod Neptuna, pa èak i na Plutonu. Veliki prirodni sateliti bližih gasnih divova jesu veoma veliki meseci, uistinu omanje planete, i na svima njima sada je postojalo stanovništvo koje je zapoèinjalo nekakve svoje projekte teraformiranja, manje ili više dugoroène, u zavisnosti od uslova. Posao je na svima mogao biti obavljen, sa bar delimiènim uspehom, ali ni na jednom brzo. Kod nekih je postojala izazovna prilika da se napravi potpuno nov svet. Titan je, na primer, poèinjao da izlazi iz svoje azotne magle, zato što su naseljenici na obližnjim manjim mesecima zagrevali i ispumpavali u Titanovu atmosferu kiseonik, do tada zarobljen u površinskim slojevima. Titan je posedovao povoljne 'zapaljive' materijale za teraformiranje. Od Sunca je, doduše, dobijao samo jedan posto one insolacije koju Zemlja prima, ali su zato oko Titana postavljena orbitalna ogledala koja su mu dodavala svetlost i toplotu, u sve veæim kolièinama; osim toga, stanovnici okolnih meseca razmatrali su moguænost da postave na orbitu oko Titana i izvestan broj deuterijumskih, fuzionih 'svetiljki', zapravo gorionika. To je bila njihova alternativa jednoj drugoj spravi, koju su Saturnovci zasad izbegavali da koriste, da ne bi naružili prirodni izgled Saturna; naime, ploveæem gasnom gorioniku. Takav gasni fuzioni gorionik, veæ uveliko u upotrebi u gornjim slojevima atmosfere Jupitera i Urana, prikuplja i sagoreva helijum3 i druge gasove, a dobijenu ogromnu kolièinu svetlosti reflektuje uvis pomoæu elektromagnetnog diska. To bi poremetilo prirodni izgled prstenaste planete, tvrdili su Saturnovci.
<BR>&nbsp;&nbsp;&nbsp;&nbsp;&nbsp;Zato su na svim tim spoljašnjim orbitama marsovski zadrugari imali puno posla. Pomagali su i Marsovcima i Zemljanima da emigriraju na neki od tih novih, malih svetova. Proces se nastavio. Sto asteroida, zatim hiljadu asteroida i meseca dobiše imena, stambene objekte i narod. I tek tad se sve zahuktalo. Nazvano je, kao istorijski dogaðaj, 'eksplozivna dijaspora', 'superbrzo rasejanje', ili 'akcelerando'. Narod je nagrnuo, nastala energija osetila se u svim delovima ljudskog društva, kao rastuæe oseæanje ljudske kreativnosti, vitalnosti i raznovrsnosti. Uvidelo se da je akcelerando odgovor èoveèanstva na krajnje zaoštrenu krizu prenaseljenosti, koja se u meðuvremenu toliko pogoršala da je zemaljska poplava iz 2129. godine sada izgledala, u poreðenju sa eksplozijiom populacije, maltene kao jedna malo nezgodnija visoka plima. Bila je to kriza koja je mogla dovesti do opšte katastrofe, do srozavanja u haos i varvarstvo; umesto toga, ljudi su je doèekali 'èeonim udarom' - najveæim u istoriji zabeleženim procvatom i širenjem civilizacije, novom Renesansom.
<BR>&nbsp;&nbsp;&nbsp;&nbsp;&nbsp;Mnogi istorièari, sociolozi i drugi posmatraèi društva pokušali su da objasne vibrantnu prirodu ove najsamosvesnije epohe. Jedna škola istorièara, poznata kao 'potopisti', zasnivala je svoja tumaèenja na velikoj poplavi na Teri 2129, i tvrdila da je upravo to bio uzrok Nove renesanse: iznuðeni skok na novi, viši nivo. Druga škola mišljenja isticala je takozvano 'tehnièko objašnjenje': ljudski rod je prošao kroz tranziciju kojom se popeo na novi nivo tehnološke kompetentnosti, tvrdili su oni, kao što se veæ dešavalo približno svakih pola veka još od kad je poèela Prva industrijska revolucija. Potopisti su radije govorili o dijaspori, odnosno o rasejanju, a 'tehnisti' o akcelerandu. Onda je tokom sedamdesetih godina dvadeset drugog veka marsovska istorièarka Šarlota Dorsabrevijska napisala i objavila debelu višetomnu analitièku knjigu koju je nazvala metaistorijom; u knjizi je tvrdila da je Velika poplava odista poslužila kao okidaè, i da su tehnièka unapreðenja bila onaj mehanizam koji je omoguæio dalji razvoj dogaðaja, ali da je osoben vid Nove renesanse proistekao iz neèeg znatno temeljnijeg, a to je pomak iz jednog u drugi društveno-ekonomski sistem. Opisala je 'rezidualno/emergentni kompleks meðusobno preklapajuæih paradigmi' (tako je ona sama tu pojavu nazvala) - naime, pojavu da se svaka velika socioekonomska era sastoji približno podjednako od elemenata prethodne i elemenata sledeæe, odnosno buduæe, s tim što to nisu jedini, nego samo glavni i meðusobno najprotivureèniji elementi; prisutni su u manjoj meri i pojedini, izuzetno istrajni elementi još ranijih sistema, ali i prva nesigurna javljanja nekih stvari èije æe vreme doæi tek u znatno daljoj buduænosti.
<BR>&nbsp;&nbsp;&nbsp;&nbsp;&nbsp;Feudalizam je, dakle (jedan Šarlotin primer) bio, po njenom uverenju, vreme u kome su se sudarali rezidualni elementi prethodnog sistema, potpune religijske monarhije, i izranjajuæi elementi sledeæeg sistema, kapitalizma; ali bili su prisutni i važni odjeci arhaiènih plemenskih i kastinskih odnosa, kao i daleka nasluæivanja individualistièkog humanizma koji æe nastupiti tek mnogo kasnije. Sukobi tih sila bili su promenljivi, nisu se odvijali stalno na isti naèin; završetkom šesnaestog veka i Renesanse nastupila je era kapitalizma. Taj sistem sastojao se, po Šarlotinom tumaèenju, od rezidualnih elemenata feudalizma i izranjajuæih elemenata jednog buduæeg doba, ovog njihovog, marsovskog, za koje su tek tražili pravu definiciju, a koje je Šarlota nazvala demokratija. Sada su, tvrdila je ona, barem na Marsu, u eri demokratije. Kapitalizam je, prema tome, bio, kao i sve druge epohe, kombinacija dva meðusobno oštro suprotstavljena sistema. Ovu nesaglasnost sastavnih delova potcrtalo je zlo iskustvo one pojave zvane 'socijalizam' koja je kao senka pratila i neprestano kritikovala kapitalizam. Socijalisti su teoretisali o pravoj demokratiji, dozivali su je, ali u pokušaju da pravu demokratiju konkretno izgrade, poslužili su se metodima koji su im bili pri ruci, onim istim feudalnim arsenalom koji je i u kapitalizam bio ugraðen kao preovlaðujuæa sila: zato su napravili samo jednu verziju kapitalizma, jednako nepravednu i destruktivnu kao što je i sam kapitalizam bio. Feudalno hijerarhijsko strukturisanje kapitalizma odraženo je i u istorijski stvarno ostvarenim socijalistièkim državama; dakle, tamo gde je socijalizam zaista uzeo maha. Zato je cela kapitalistièka era ostala u znaku velikih napetosti i haotiène borbe, sa nekoliko razlièitih verzija velikog dinamièkog rvanja izmeðu feudalizma i demokratije.
<BR>&nbsp;&nbsp;&nbsp;&nbsp;&nbsp;Tek na Marsu je doba demokratije napokon izronilo iz kapitalizma. Ali i doba demokratije, u skladu sa Šarlotinom paradigmom, ne može biti ništa drugo nego sukob zaostataka prošlog i nagoveštaja nekog buduæeg sistema koji bi morao biti društveno ureðenje onostran demokratije same, ureðenje koje (zato što još nikad i nigde nije postojalo) ni Šarlota nije mogla u potpunosti odrediti, mada se odvažila da mu da nazive 'harmonija' i 'sveopšta dobra volja'. Ovaj spekulativni skok u nepoznato naèinila je prouèavajuæi razlike izmeðu zadrugarske složne ekonomije i kapitalizma, kao i odmicanjem unazad da bi sagledala još širu metaistorijsku perspektivu i uoèila jedno veliko opšte kretanje istorije kome komentatori Šarlotinog rada dadoše naziv 'velika klackalica': pomeranje, samo jedno, od dominacijske hijerarhije naših dalekih predaka, pre oèoveèenja, primata u savanama (hijerarhijska paradigma vrlo žilavo ukorenjena) prema vrlo sporom, teškom, nepredodreðenom, slobodnom izranjanju jedne èiste harmonije i jednakosti, što æe biti odlike najistinitije, najèistije demokratije. To su dva najdugoroènija elementa u ljudskom društvu, a postoje oduvek, tvrdila je Šarlota; ravnoteža izmeðu njih menja se, mada neujednaèeno i sa trzajima i povremenim zastojima, u korist onog buduæeg, boljeg. Ono staro, ono sa dominiranjem i zapovedanjem, postojalo je kao podloga u svim sistemima koji su dosad ostvareni na terenu, u stvarnosti, ali u isto vreme, demokratske vrednosti uvek su bile jedna nada i jedan cilj, izražavane su još kad je prvi primat, još ne èovek, osetio da poseduje svoju liènost, svoje 'ja', i poželeo da se odupre nametanju tuðe volje, koje je posle toga moglo biti ostvareno samo silom. U ovoj najširoj meta-metaistoriji, ravnoteža se tokom hiljada godina kolebala, ali su pokušaji da se uvede demokratija, iako vidno nesavršeni, ipak postepeno ostvarivali prevagu. Zato se samo mali postotak ukupnog broja ljudskih biæa smatrao zaista slobodnim i ravnopravnim u nekim društvenim zajednicama kao što je bila antièka Grèka ili Amerika u vreme svoje revolucije i borbe za nezavisnost, 1776; zato se krug stvarno ravnopravnih ljudi proširio samo malo u kasnijim 'kapitalistièkim demokratijama'. Kako se prelazilo iz sistema u sistem, krug ravnopravnih graðana se širio, bio je to sve veæi procvat slobode; malo, ili manje, ili više, ali se širio. A sada, ne samo što su svi ljudi (maltene svi) slobodni i jednaki (maltene takvi; bar u teoriji), nego se poèinju braniti i prava drugih životinja, pa èak i biljaka i celih ekosistema, štaviše i prava hemijskih elemenata. Ova najnovija proširenja 'graðanskih prava' na životinje, biljke i hemijske elemente Šarlota je smatrala predznacima onog buduæeg sistema koji æe možda smeniti demokratiju per se, kao takvu. To æe biti utopijska opšta harmonija. Zasad su prisutna samo prva, nejaka svetlucanja, a taj Šarlotin daleki lepi sistem još je samo mutna hipoteza. Saks Rasel je proèitao završne tomove njene knjige, budno razmotrio to mnoštvo njenih primera i argumenata, èitajuæi uzbuðeno, ponet nadom da je našao konaènu paradigmu koja æe mu najzad razjasniti istoriju; ali se na kraju zapitao da li æe to zamišljeno doba opšteg sklada i opšte dobre volje ikad stvarno doæi. Saksu se èinilo da je moguæe, èak i verovatno, da u prièi o ljudskom rodu postoji neka vrsta asimptotske krive - možda balast ljudskog tela - tako da æe civilizacija ostati zauvek u eri demokratije i veèno se boriti da tu demokratiju još malèice poboljša, da se pomakne makar i malo uvis, da izbegne sunovrat, ali da nikad neæe postiæi neki naroèito veliki dalji uzlet. Opet, Saksu se èinilo da to možda završno, poslednje stanje istorije jeste dovoljno dobro, i da zaslužuje da bude nazvano uspešnom civilizacijom. Kad se èovek dovoljno najede, to je jednako dobro kao da je pred njim bila ogromna gozba; zar ne?
<BR>&nbsp;&nbsp;&nbsp;&nbsp;&nbsp;U svakom sluèaju, Šarlotina metaistorija bila je veoma uticajna i dala je eksplozivno šireæoj dijaspori jednu vrstu 'glavne naracije' prema kojoj se narod mogao orijentisati; zato se ona pridružila malom spisku istorièara koji su izvršili uticaj na tok svog vremena, kao što su bili Platon, Plutarh, Bekon, Gibon, Šamfor, Karlajl, Emerson, Marks, Špengler, a na Marsu, pre Šarlote, Mièel Dival. Sad je i obièan narod smatrao da je kapitalizam bio bitka feudalizma i demokratije, a da je ovo danas doba demokratije, a to znaèi bitka izmeðu kapitalizma i sklada. Takoðe je ljudima bilo jasno da bi njihovo doba moglo da se izrodi i u nešto drugo, a ne u harmoniju; u bilo šta; jer Šarlota je uporno naglašavala da ne postoji istorijski determinizam, nego samo niz upornih pokušaja naroda da ostvari svoja nadanja; tek naknadno analitièar sagleda koja se od tih nadanja jesu obistinila, i tad mu se uèini da je to tako i moralo biti, neminovno: privid determinizma. A moglo je ispasti i sasvim drugaèije: mogli su pasti u opšte rasulo, mogao je ceo ljudski rod postati jedna policijska država koja bi u godinama krize zavela 'kontrolu'... Desilo se da su velike meta-nacionalne kompanije, osnovane na Zemlji, mutirale u kooperative u radnièkom vlasništvu, sliène firmi 'Praksis', i eto, u ovom trenutku je demokratija. Obistinile su se nade.
<BR>&nbsp;&nbsp;&nbsp;&nbsp;&nbsp;Sada je njihova demokratska civilizacija postizala nešto što nijednoj ranijoj nije pošlo za rukom, a to je, da u vreme hipermaltuzijanske krize naprosto preživi. Na pozornici su. Igraju predstavu zvanu dvadeset drugi vek; i vide da su promenili društveni sistem da bi opstali u promenjenim uslovima. U zadrugarsko-demokratskoj privredi, svakome je jasno šta zavisi od uspeha ili sloma njihovog zajednièkog poduhvata; svako smatra sebe odgovornim za sudbinu celog kolektiva; i svako ima koristi od mahnitog, koordiniraniog ljudskog juriša da se širom Sunèevog sistema izgradi što više naselja.
<BR>&nbsp;&nbsp;&nbsp;&nbsp;&nbsp;Ovaj procvat civilizacije poèeo se širiti i ka unutrašnjim planetama, i to onim koje su bliže Suncu nego Zemlja, ka Veneri i Merkuru. Gomila novih teraformatora poèela je da radi na sluèaju Venere, iduæi stazom koju je naznaèio Saks Rasel kad je onim svojim velièanstvenim 'kavaljerskim gestom' poslao Marsova ogledala tamo. Razvijali su veliku viziju jedne buduæe Venere koja æe u mnogo èemu biti sestra Zemljina, i na kojoj æe se jednog dana moæi stanovati.
<BR>&nbsp;&nbsp;&nbsp;&nbsp;&nbsp;Merkur je, èak i on, dobio svoje prvo naselje. Doduše, priznati se mora, za veæinu praktiènih svrha Merkur je preblizu Suncu. Merkurov dan traje pedeset devet zemaljskih dana, Merkurova godina osamdeset tri Zemljina dana, što znaèi da tri takva dana daju dve Merkurove godine; jedna pravilnost koja nije sluèajna nego je istaknuta faza u procesu koji se završava tako da planeta postane 'plimno zarobljena', a to znaèi zbog plimnih sila veèito jednom istom svojom stranom okrenuta ka veæem nebeskom telu oko kojeg orbitira, kao što je Mesec uvek istom stranom okrenut ka Zemlji. Kombinacija ova dva okretanja daje Merkuru vrlo spori prolazak kroz njegov sunèani dan, tako da se osunèana strana zagreva daleko, daleko previše, a noæna polulopta postane krajnje hladna. Zato je na toj planeti sada postojao samo jedan jedini grad, a i taj je, zapravo, bio svojevrstan ogroman voz koji se veèito kretao na šinama položenim duž jednog uporednika, i to èetrdeset petog stepena severne geografske širine. Šine su bile od metalokeramièke legure sposobne da izdrži 800 stepeni K usred Merkurovog podneva; ova èudesna molekulska matrica bila je jedan od prvih alhemièarskih trikova ostvarenih veštinom fizièara 'merkurista'. Grad je dobio ime Terminator. Vozio se ovim šinama neprestano, brzinom od oko tri kilometra na sat, èime je postizao da veèno ostaje u terminatoru te planete, dakle, u pokretnom pojasu senke (širokom, na veæini terena, oko dvadeset kilometara), gde zora samo što nije svanula; gde sunce upravo pristiže, ali još nije sasvim stiglo. Šine izložene udaru jutarnje sunèeve toplote širile su se, samo malo, ali dovoljno da potiskuju grad veèito na zapad, zato što je grad osim toèkova imao i precizno oblikovane 'rukave' položene na šine i podešene da kliznu udalj svaki put kad šine poènu da se šire. Ovo kretanje napred bilo je tako silovito i nezadrživo, da je na drugom mestu ispod grada namerno stvaran otpor, iz koga je dobijana elektrièna energija za grad, i to u velikim kolièinama; drugi izvor struje bili su sunèani paneli koje je grad nosio na svom zadnjem, zaštitnom, vrlo visokom zidu, nazvanom 'Zid zore', gde su skoro uvek, naroèito u gornji deo zida, tukli zraci strahovito jake svetlosti. Èak i u civilizaciji gde je energija jeftina, Merkur je po jeftinoæi svoje energije bio nešto izuzetno, nešto zadivljujuæe. Zato se mogao ukljuèiti u život i rad ostalih svetova, udaljenijih, kao bukvalno blistav primer. A na asteroidima je otvarano svake godine po stotinu novih svetova - gradovi u letu, mali gradovi-države, svaki sa drugaèijim ustavom, sastavom stanovništva, predelima i stilom života.
<BR>&nbsp;&nbsp;&nbsp;&nbsp;&nbsp;Pa ipak, u ovom dobu procvata ljudskog napora i samopouzdanja, u zamahu akceleranda, postojala je i napetost u vazduhu, oseæaj opasnosti. I uz to silno graditeljstvo, emigraciju, nastanjivanje, uspešan život na novim mestima, Zemlja je ostajala natovarena sa osamnaest milijardi, a Mars sa osamnaest miliona; a polupropusna membrana izmeðu dve planete zatezala se i nadimala zbog osmotskog pritiska te demografske neravnoteže. U politièkim odnosima Zemlje i Marsa postojala je itekakva napetost, i mnogi ljudi su se plašili da je dovoljan samo jedan ubod iglom u membranu, pa da sve prsne i potrga se. Istorija tu nije bila velika uteha; krizom su dosad nekako rukovali, ali su znali da èoveèanstvo nikada ranije nije uspelo duže da reaguje razumno, dosledno, rezveno na 'krizu oskudice'. Uvek se kriza završila erupcijom masovnog ludila u nekom obliku. Pa, pošto su i sad bili iste životinje kao i u prethodnim vekovima, moglo se pretpostaviti da æe i ovog puta, kad nastupi situacija 'život ili smrt', borba da se opstane, a ne umre od gladi i bede - nastati masovni i bezobzirni meðusobni pokolj. Ljudi su gradili, svaðali se i nakupljali bes u sebi; nestrpljivo išèekivali znake da najstariji meðu superstarim ljudima poèinju da umiru; netremice su zurili u svako dete koje bi videli. Renesansa, da, ali izoblièena unutrašnjim naprezanjima; život brz, na rubu katastrofe; zlatno doba, ali pomalo manijaèko; akcelerando. Niko nije mogao predvideti šta æe bliska buduænost doneti.
</P></TD></TR></TABLE>
<P class="next">
<A HREF=p49.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
