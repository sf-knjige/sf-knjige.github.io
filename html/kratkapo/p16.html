<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%><tr><td>
<H3>ISAK NJUTN
<P>&nbsp;&nbsp;&nbsp;&nbsp;&nbsp;Isak Njutn nije bio prijatan èovek. Njegov odnos sa ostalim akademcima bio je na zlom glasu, a pozne godine života proveo je u žuènim raspravama. Posle objavljivanja Principiae Mathematicae, neosporno najznaèajnije knjige koja je ikada bila napisana u fizici, Njutnov ugled u javnosti poèeo je brzo da raste. Bio je naimenovan za predsednika Kraljevskog društva i postao je prvi nauènik u istoriji koji je dobio titulu viteza.
<BR>&nbsp;&nbsp;&nbsp;&nbsp;&nbsp;Njutn je uskoro došao u sukob sa kraljevskim astronomom Džonom Flemstidom, koji ga je prethodno opskrbljivao neophodnim podacima za Principiu, ali je sada zadržavao informacije koje su Njutnu bile potrebne. Njutn nije mogao da se pomiri sa ovim odbijanjem; samoga sebe je naimenovao za upravno telo Kraljevske opservatorije, a onda je pokušao da izdejstvuje da podaci smesta budu objavljeni. Konaèno je tako sredio stvari da se Flemstidovog dela doèepa i da ga pripremi za objavljivanje njegov smrtni neprijatelj Edmond Halej. Ali Flemstid je poveo parnicu i ubrzo dobio presudu kojom se zabranjivalo rasturanje ukradenog dela. Ovo je silno razjarilo Njutna koji je stao da se sveti na taj naèin što je sistematièno brisao svaki pomen o Flemstidu u potonjim izdanjima Principiae.
<BR>&nbsp;&nbsp;&nbsp;&nbsp;&nbsp;Znatno ozbiljnija rasprava zapodenula se sa nemaèkim filozofom Gotfridom Lajbnicom. I Lajbnic i Njutn su, nezavisno jedan od drugoga, postavili temelje jednoj grani matematike koja se naziva diferencijalni i integralni raèun. Ovaj raèun èini temelj najveæeg dela moderne fizike. Iako danas znamo da je Njutn otkrio ovaj raèun godinama pre Lajbnica, on je svoje delo objavio znatno kasnije. Došlo je do silne prepirke oko toga kome pripada prvenstvo, pri èemu su nauènici strastveno stajali na strani jednog ili drugog takmaca. Zanimljivo je meðutim, da je veæina èlanaka koja se pojavila u odbranu Njutna potekla, zapravo, iz njegovog pera, pri èemu su ih njegovi prijatelji samo potpisali! Kada se rasprava rasplamsala, Lajbnic je naèinio grešku, predloživši Kraljevskom društvu da reši spor. Kao predsednik, Njutn je naimenovao jedan 'napristrasan' odbor da izvrši istragu; odbor se sluèajno sastojao iskljuèivo od njegovih prijatelja! Ali to nije bilo sve: Njutn je potom lièno napisao izveštaj odbora i naložio Kraljevskom društvu da ga objavi, optuživši Lajbnica za plagijat. I dalje nezadovoljan, potom je napisao anonimni prikaz izveštaja i objavio ga u periodièniku Kraljevskog društva. Po Lajbnicovoj smrti Njutn je navodno izjavio da mu je bilo silno milo što je doskoèio svom takmacu.
<BR>&nbsp;&nbsp;&nbsp;&nbsp;&nbsp;U vreme ove dve rasprave Njutn je veæ napustio Kembridž i akademiju. Bio je aktivno uzeo udela u antikatolièkoj politici Kembridža, a kasnije i u parlamentu, što mu je na kraju donelo unosno mesto èuvara kraljevske kovnice. Tu je iskoristio svoje nadarenosti za spletkarenje i podmetanje na društveno prihvatljiviji naèin, uspešno vodeæi veliku kampanju protiv krivotvorenja, pa èak i poslavši nekoliko ljudi na vešala.
</TD></TR></TABLE>
<P class="next">
<A HREF=p17.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
