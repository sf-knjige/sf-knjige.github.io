<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%><tr><td>
<H3>GALILEO GALILEJ
<P>&nbsp;&nbsp;&nbsp;&nbsp;&nbsp;Možda se Galileju, više nego bilo kom drugom pojednicu, ima pripisati u zaslugu roðenje moderne nauke. Njegov znameniti sukob sa katolièkom crkvom bio je od središnjeg znaèaja za njegovu filozofiju, jer Galilej je bio jedan od prvih koji su ustvrdili da èovek može da se nada da æe proniæi u to kako svet dejstvuje; štaviše, to bismo mogli postiæi posmatranjem stvarnog sveta.
<BR>&nbsp;&nbsp;&nbsp;&nbsp;&nbsp;Galilej je od poèetka verovao u Kopernikovu teoriju (prema kojoj planete kruže oko Sunca), ali poèeo je da je javno podržava tek onda kada je otkrio dokaze koji su potvrðivali valjanost te zamisli. Pisao je o Kopernikovoj teoriji na italijanskom (a ne na uobièajenom akademskom latinskom) i njegova gledišta uskoro su dobila široku podršku izvan univerziteta. Ovo je ozlojedilo aristotelovske profesore koji su se ujedinili protiv njega, nastojeæi da ubede katolièku crkvu da izopšti Kopernika.
<BR>&nbsp;&nbsp;&nbsp;&nbsp;&nbsp;Zabrinut zbog ovoga, Galilej je pohitao u Rim na razgovor sa crkvenim vlastima. Istupio je pred njima sa tvrdnjom da svrha Biblije nije da nam bilo šta kaže o nauènim teorijama, kao i da je uobièajeno pretpostaviti da je Sveto Pismo alegorièno na onim mestima gde protivureèi zdravom razumu. Ali crkva se pobojala skandala koji je mogao da podrije njenu borbu protiv protestantizma, te je tako preduzela represivne mere. Kopernikove nazore proglasila je 1616. za 'lažne i pogrešne' i naložila je Galileju da više nikada ne brani i ne zastupa to uèenje. Galilej se s tim pomirio.
<BR>&nbsp;&nbsp;&nbsp;&nbsp;&nbsp;Godine 1623, jedan dugogodišnji Galilejev prijatelj postao je papa. Galilej je odmah pokušao da ga nagovori da povuèe odredbu. Nije u tome uspeo, ali mu je pošlo za rukom da dobije dozvolu da napiše knjigu u kojoj bi raspravljao o Aristotelovoj i Kopernikovoj teoriji, pod dva uslova: neæe stati ni na èiju stranu i doæi æe do zakljuèka da èovek nikako ne može da ustanovi kako svet dejstvuje zato što Bog može da izazove ista dejstva na naèine nepojamne èoveku, koji ne sme da postavlja ogranièenja Božjoj svemoæi.
<BR>&nbsp;&nbsp;&nbsp;&nbsp;&nbsp;Knjiga pod naslovom Rasprava o dva glavna sistema sveta bila je privedena kraju i objavljena 1632, uz punu potporu cenzora, i odmah je bila pozdravljena širom Evrope kao književno i folosofsko remek-delo. Shvativši da ljudi u knjizi vide uverljiv prilog kopernikanizmu, papa je uskoro zažalio što je dopustio njeno objavljivanje. Stoga je ustvrdio da je Galilej, iako knjiga ima zvanièni blagoslov cenzora, ipak prekršio odredbu iz 1616. Izveo je Galileja pred inkviziciju, koja ga je osudila na doživotni kuæni pritvor i naložila mu da se javno odrekne kopernikanizma. Galilej je po drugi put ustuknuo.
<BR>&nbsp;&nbsp;&nbsp;&nbsp;&nbsp;Galilej je ostao veran katolik, ali njegovo uverenje u nezavisnost nauke nije bilo poljuljano. Èetiri godine pre smrti 1642, nalazeæi se i dalje u kuænom pritvoru, uspeo je da prokrijumèari rukopis svoje druge kapitalne knjige jednom izdavaèu u Holandiji. Upravo ovo delo, poznato pod naslovom Dve nove nauke, postalo je, još više nego Galilejeva podrška Koperniku, zametak moderne fizike.
</TD></TR></TABLE>
<P class="next">
<A HREF=p16.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
