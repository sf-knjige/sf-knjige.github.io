<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>6.
<P>&nbsp;&nbsp;&nbsp;&nbsp;&nbsp;"Mislim da ih je donekle umirilo ono što mi je Glavna rekla", reèe Nikol doktorki Plavoj. "Maks je ostao podozriv, jasna stvar... On ne veruje da æe briga o nama imati, za oktoe, visok prioritet, ako situacija stvarno postane oèajna."
<BR>&nbsp;&nbsp;&nbsp;&nbsp;&nbsp;"To je vrlo malo verovatno", odgovori ženka oktoa. "Na svaku dalju eskalaciju neprijateljstva mi æemo odgovoriti tako što æemo zapoèeti masovnu odmazdu. Mnogi oktoi veæ dva meseca razraðuju naše ratne planove."
<BR>&nbsp;&nbsp;&nbsp;&nbsp;&nbsp;"Ali, ako sam ja dobro razumela, svaki pojedini èlan vaše rase koji se angažovao u planiranju i voðenju ovoga rata, biæe ubijen èim se rat okonèa. Je li tako?"
<BR>&nbsp;&nbsp;&nbsp;&nbsp;&nbsp;"Jeste", odgovori doktorka Plava. "Ali ne svi odmah. Svakome æe biti javljeno da je stavljen na spisak za terminaciju, ali æe novi glavni odrediti vremenski raspored tih terminacija, u skladu sa potrebama komune, imajuæi u vidu koliko brzo možemo da proizvedemo zamene za te pojedince."
<BR>&nbsp;&nbsp;&nbsp;&nbsp;&nbsp;Nikol i njena oktoska koleginica su ruèale u bolnici. Celo jutro su potrošile na uzaludne pokušaje da spasu živote dva šestoruka žetvena stvorenja, koja su izrešetali vojnici dok su radila na jednoj od malobrojnih njiva pod žitom severno od šume.
<BR>&nbsp;&nbsp;&nbsp;&nbsp;&nbsp;Jedna biot-stonoga trapavo proðe hodnikom pored njih. Plava primeti upitni izraz na Nikolinom licu. "Kad smo se doselili u Ramu, pre nego što smo odgajili sve svoje pomoæne kadrove, koristili smo raspoložive biorobote za rutinske poslove, kakvo je održavanje. Sad nam je opet potrebna njihova pomoæ."
<BR>&nbsp;&nbsp;&nbsp;&nbsp;&nbsp;"Ali kako im dajete instrukcije?" reèe Nikol. "Mi s njima nikad nismo uspeli da uspostavimo nikakvu komunikaciju."
<BR>&nbsp;&nbsp;&nbsp;&nbsp;&nbsp;"Programiramo njihov hardver, još u vreme kad ih Rama proizvodi. Tako smo poèeli u ranim danima. Koristili smo kompjutersku tablu sa dugmadima, sliènu onoj u vašem leglu. Zatražili smo od Ramanaca da modifikuju biote u skladu s našim potrebama. Tome su i namenjeni svi bioti u Rami: da budu posluga, korisna putnicima."
<BR>&nbsp;&nbsp;&nbsp;&nbsp;&nbsp;Eto, Rièarde, pomisli Nikol. Eto jednog koncepta koji nam je sasvim promakao. Mislim da nam ovo ni na kraj pameti nije bilo...
<BR>&nbsp;&nbsp;&nbsp;&nbsp;&nbsp;"Želeli smo da naša naseobina ovde, u Rami, ne bude ni po èemu razlièita od drugih naših naseobina", nastavljala je Plava. "I zato smo, èim su nam bioti postali suvišni, zatražili da oni budu povuèeni iz naše regije u Rami."
<BR>&nbsp;&nbsp;&nbsp;&nbsp;&nbsp;"I od tada niste imali nikakve neposredne kontakte s Ramancima?"
<BR>&nbsp;&nbsp;&nbsp;&nbsp;&nbsp;"Nismo mnogo", odgovori Plava. "Ali, zadržali smo sposobnost da komuniciramo s visokotehnološkim fabrikama ispod površine, uglavnom da bismo mogli naruèivati pojedine sirovine koje u magacinima nemamo."
<BR>&nbsp;&nbsp;&nbsp;&nbsp;&nbsp;Otvoriše se vrata. Uðe jedan oktopauk i poèe brz razgovor sa Plavom, pomoæu vrlo uzanih traka boje. Nikol je prepoznala reèi 'dozvola' i 'veèeras', i malo šta drugo.
<BR>&nbsp;&nbsp;&nbsp;&nbsp;&nbsp;Kad ovaj posetilac ode, Plava joj reèe da ima iznenaðenje za nju. "Danas æe jedna od naših kraljica položiti ogroman broj jaja. Njeni pomoænici procenjuju da æe se to dogoditi kroz dva ili tri sata. Glavna optimizatorka je odobrila moj zahtev da ti budeš prisutna kao posmatraè. Koliko je meni poznato, time æeš postati jedini tuðin, izuzimajuæi naravno Prethodnike, koji je ikada imao privilegiju da posmatra masovno polaganje jaja. Mislim da æe to za tebe biti veoma interesantno."
<BR>&nbsp;&nbsp;&nbsp;&nbsp;&nbsp;Dok su se vozile do Kraljièanske èetvrti (u tom delu Zelengrada Nikol još nikad nije bila), Plava ju je podsetila na neke od neobiènijih vidova oktoske reprodukcije. "U normalnim vremenima, svaka naša kraljica, a kolonija ih ima tri, biva oploðena jednom u tri do pet godina, i samo malom delu oploðenih jaja se dopusti da stignu do zrelosti. Meðutim, zbog ratnih priprema, Glavna je nedavno proglasila 'veliko omasovljenje populacije'. Sad æe sve tri kraljice proizvesti puni broj jaja. Oplodili su ih novi mužjaci-ratnici, oni koji su odabrani za ratni napor i provedeni kroz seksualno sazrevanje. Ova aktivnost je veoma važna, zato što obezbeðuje, bar simbolièno, da svaki okto i ubuduæe ima neki svoj genetski udeo u ovoj naseobini... Ne zaboravi, oni dobro znaju, èim postanu ratnici, da èas njihove terminacije nije više daleko."
<BR>&nbsp;&nbsp;&nbsp;&nbsp;&nbsp;I kad god ja pomislim da imamo mnogo zajednièkog sa oktopaucima, pomisli Nikol, vidim nešto tako bizarno i moram da se setim kako mnogo se razlikujemo. Ali, kao što bi Rièard rekao, zar bi moglo biti drugaèije? Oni su proizvod jednog procesa koji je nama sasvim stran.
<BR>&nbsp;&nbsp;&nbsp;&nbsp;&nbsp;"Nemoj se uplašiti kraljièine velièine. I, molim te, ni pod kojim okolnostima nemoj izraziti ništa osim oduševljenja svim onim što vidiš. Kad sam prvi put predložila da prisustvuješ velikom mrešæenju, jedan èlan osoblja glavne optimizatorke se usprotivio - rekao je da ti ni u kom sluèaju neæeš moæi da istinski ceniš ono što vidiš. Drugi su se brinuli da bi ti mogla ispoljiti nelagodnost, ili èak gaðenje, i time narušiti doživljaj prisutnim oktoima."
<BR>&nbsp;&nbsp;&nbsp;&nbsp;&nbsp;Nikol reèe Plavoj da neæe uèiniti, tokom sveèanosti, ništa nedolièno. Bila je uistinu polaskana što je ukljuèena u ovu aktivnost, i veoma uzbuðena kad je vozilo prenelo njih dve do debelih zidina Kraljièanske èetvrti.
<BR>&nbsp;&nbsp;&nbsp;&nbsp;&nbsp;Zgrada u koju je ušla sa doktorkom Plavom imala je oblik kupole. Bila je sazdana od blokova belog kamena. Unutrašnji prostor bio je oko deset metara visok, dok je podni prostor zapremao oko tri i po hiljade kvadratnih metara. Nadomak ulaza, u predsoblju, bila je postavljena jedna velika mapa, i uz nju poruka napisana bojama, koja je objašnjavala gde æe se veliko polaganje jaja obaviti. Nikol poðe za Plavom i nekolicinom drugih oktoa uz dve rampe, a onda niz jedan dugaèak hodnik. Na kraju hodnika skrenuli su desno i izišli na nekakav balkon, sa koga se otvarao pogled na pravougaoni pod dužine petnaest metara i pet ili šest metara širine.
<BR>&nbsp;&nbsp;&nbsp;&nbsp;&nbsp;Plava povede Nikol u prvi red, gde je ograda metar visoka spreèavala da neko od gledalaca padne na pod, koji je bio èetiri metra niže. Brzo se popuni i preostalih pet redova, stepenasto uzdignutih, iza prvog. Na suprotnom kraju dvorane bila je druga, slièna galerija za posetioce, u koju je moglo stati šezdesetak oktoa.
<BR>&nbsp;&nbsp;&nbsp;&nbsp;&nbsp;Spuštajuæi pogled, Nikol vide bazen, ili kanal, koji se protezao celom širinom sale i odlazio pod jedan svod, desno. Duž obe obale bazena postojale su uzane staze za hodanje, od kojih se jedna, ona na suprotnoj strani, širila u veliku platformu, oko tri metra udaljenu od kamenog zida koji je èinio levu stranu dvorane. Iz tog zida, prekrivenog mnoštvom razlièitih boja i šara, štrèalo je stotinak srebrnih šipki od po metar dužine. Nikol odmah uoèi sliènost izmeðu tog zida i onog vertikalnog tunela u obliku 'bureta sa šipkama', u koji su se ona i njeni prijatelji spuštali u oktoskom leglu ispod Njujorka.
<BR>&nbsp;&nbsp;&nbsp;&nbsp;&nbsp;Balkoni su se popunili gledaocima. Desetak minuta kasnije Glavna polako uðe kroz jedna vrata dole, u dvorani, stupi na stazu pokraj bazena, i održa kratak govor. Plava je objašnjavala Nikol one delove koje ova nije mogla sama da razume. Glavna je podsetila publiku da se nikad ne zna taèan trenutak kad æe veliko mrešæenje jaja poèeti, ali da je verovatno da æe kraljica biti spremna za ulazak u ovu dvoranu kroz nekoliko fenga. Zatim je rekla nekoliko reèenica o velikom znaèaju nataliteta za održanje kolonije, i izišla.
<BR>&nbsp;&nbsp;&nbsp;&nbsp;&nbsp;Poèelo je èekanje. Nikol je prekraæivala vreme tako što je studirala izgled oktoa na suprotnom balkonu i pokušavala da 'oslušne' njihove kolorne razgovore. Ponešto od tih signala je i razumela. Ipak, reèe sebi da se još nije ni primakla stvarnom vladanju oktoskim jezikom.
<BR>&nbsp;&nbsp;&nbsp;&nbsp;&nbsp;Najzad se raskriliše velika vrata na levom kraju suprotne staze, i kraljica, ogromna, gegavo uðe. Bila je visoka najmanje šest metara; njeno telo je, iznad osam dugih nogu/pipaka, bilo divovski nateèeno. Zaustavila se na platformi i rekla nešto publici. Obilje blistavih boja raširilo se po celom njenom telu: bio je to spektakularan prizor. Nikol nije razumela signale jer su se boje iz proreza 'izlivale' u neoèekivanim pravcima.
<BR>&nbsp;&nbsp;&nbsp;&nbsp;&nbsp;Kraljica se polako okrenula ka zidu, pružila pipke, i poèela se polako, tegobno pentrati po srebrnim šipkama, ukrašena stalno novim neurednim talasima boje, za koje je Nikol pretpostavila da su izraz emocija, možda bola ili umora. Primetila je, posmatrajuæi suprotni balkon, da meðu publikom nema nikakvih razgovora.
<BR>&nbsp;&nbsp;&nbsp;&nbsp;&nbsp;Kraljica se najzad razapela po središtu zida: obavila je svaki pipak oko drugih šipki i izložila pogledima stomak, sada krem boje. Nikol je, radeæi u bolnici, dobro upoznala oktosku anatomiju, ali ni slutila nije da bi se meko tkivo ispod stomaka moglo raširiti do tako ogromne mere. Pred njenim oèima, kraljica se poèe malo njihati napred-nazad, svaki put blago udarajuæi leðima o zid. Burno talasanje boja na koži svih ostalih delova njenog tela se nastavljalo. Ovo neprekinuto pokazivanje emocija pomoæu boja dostiglo je krešèendo u èasu kad je gejzir crnozelenkaste teènosti šiknuo iz donjeg dela kraljièinog stomaka, praæen gustim mlazom nekih belih stvari nejednake velièine, u viskoznoj teènosti.
<BR>&nbsp;&nbsp;&nbsp;&nbsp;&nbsp;Nikol je bila šokirana. Dole je desetak oktoa žurno radilo: pošto je ova poplava delimièno zapljusnula i staze, oni su ih èistili, odgurujuæi teènost i jaja nazad u bazen. Drugih osam oktoa su izruèivali sadržinu nekih ogromnih posuda u bazen, sada sav uskomešan od oktoske krvi, jaja i želatinozne teènosti. Za manje od minut èitava ta gusta masa ode pod svod, desno.
<BR>&nbsp;&nbsp;&nbsp;&nbsp;&nbsp;Kraljica je ostala u istom položaju. Kad se voda u bazenu opet umirila i izbistrila, sva soèiva se okrenuše ka kraljici. Nikol je bila zapanjena koliko se kraljica, za to kratko vreme, smežurala: izgubila je, proceni Nikol, bar pola telesne težine u onom deliæu sekunde koji je bio potreban da masa jaja i razne teènosti iziðe iz njenog stomaka. Još je krvarila. Dva oktoa normalne velièine veæ su se pentrala uza zid, da joj pomognu. Sad doktorka Plava kucnu Nikol po ramenu, stavljajuæi joj do znanja da je vreme za odlazak.
<BR>
<BR>&nbsp;&nbsp;&nbsp;&nbsp;&nbsp;Dok je sedela sama u jednoj bolnièkoj sobici, Nikol je u mislima nekoliko puta ponovila prizor velikog polaganja jaja. Taj dogaðaj ju je emotivno potresao daleko više nego što je oèekivala. Po povratku u bolnicu, Plava joj je objašnjavala da su one velike posude bile pune majušnih životinja koje pronalaze i ubijaju samo neke embrione, unapred osuðene. Na taj naèin oktoi kontrolišu, rekla je ona, taèan sastav sledeæe generacije, odreðuju koliko æe biti novih kraljica, snabdevaèa, patuljastih oktoa i drugih varijeteta. Nikol je, meðutim, te signale doktorke Plave samo s pola pažnje gledala i pratila.
<BR>&nbsp;&nbsp;&nbsp;&nbsp;&nbsp;Majka u njoj borila se da shvati kako se oseæaš kad si oktoska kraljica na svom velikom mrešæenju. Oseæala je u sebi neku nedefinisanu, ali duboku vezu s ogromnim stvorom koji se rašèepio na onim šipkama. U trenutku kad je grunuo 'gejzir', Nikol je osetila naglo stezanje u sopstvenim preponama; obuzele su je uspomene na bol i radost njenih šest poroðaja. Šta je to u procesu poraðanja, zapita se ona, što ujedinjuje sve one stvorove koji su se ikad poraðali?
<BR>&nbsp;&nbsp;&nbsp;&nbsp;&nbsp;Setila se jednog davnog razgovora u Rami II, posle roðenja Simon i Keti, kad je pokušala da objasni Majklu O'Tulu kakav je to oseæaj - poroditi se. Prièala je satima, i na kraju bila prisiljena da zakljuèi da je to iskustvo koje se nikad ne može na pravi naèin preneti. Svet je podeljen na dve grupe, rekla je tada. Na one koji su se poraðali, i one koji nisu. Sada, desetinama godina i milijardama kilometara dalje, ona požele da dopuni ovu misao. Majke imaju, u suštini, više zajednièkog s majkama drugih razumnih rasa nego s ljudskim biæima koja nikad nisu ništa rodila.
<BR>&nbsp;&nbsp;&nbsp;&nbsp;&nbsp;Nastavila je svoja razmišljanja o sceni poroðaja... mrešæenja. Obuze je želja da razgovara s oktoskom kraljicom, da sazna šta je ta druga inteligentna rodilja mislila i oseæala neposredno pre, i za vreme, velikog polaganja jaja. Da li je, kroz bol i divotu tih trenutaka, stigla do epifanijske smirene vedrine, da li je imala viziju u kojoj njeno potomstvo, i potomstvo potomstva, nastavlja, do nedogledno daleke buduænosti, èudesni ciklus života? Da li je osetila neki dubok, neiskaziv mir neposredno posle poroðaja, mir razlièit od svake druge vrste smirenosti?
<BR>&nbsp;&nbsp;&nbsp;&nbsp;&nbsp;Znala je da taj razgovor s kraljicom nikad neæe obaviti. Opet je sklopila oèi, nastojeæi da taèno rekonstruiše one talase boja koje je videla na kraljièinom telu neposredno pre i posle tog dogaðaja. Da li je kraljica na taj naèin saopštila drugim oktoima šta oseæa? Imaju li oktoi, zapita se ona, sposobnost da prenesu, tim svojim bogatim jezikom kolora, složena oseæanja, kakvo je ekstaza, uspešnije nego ljudi svojim ogranièenim jezikom reèi?
<BR>&nbsp;&nbsp;&nbsp;&nbsp;&nbsp;Nikakvih odgovora nije bilo. Znala je da izvan ove sobe, u oktoskoj bolnici, èekaju odreðeni poslovi koje treba obaviti; ipak, nije još bila spremna da okonèa ove trenutke samoæe: htela je da saèuva ove jake emocije, da ih ne umanji zahtevima svakodnevnog života.
<BR>&nbsp;&nbsp;&nbsp;&nbsp;&nbsp;Kako je vreme prolazilo, Nikol poèe oseæati sve dublju usamljenost, koju u prvi mah nije povezivala neposredno s oktoskim velikim mrešæenjem. Èeznula je da porazgovara s nekim bliskim prijateljem, s Rièardom na primer; da s nekim podeli ono što je videla i osetila u Kraljièanskoj èetvrti. Ovako izdvojena, najednom se priseti nekoliko stihova iz jedne pesme Benite Garsije. Mogli su se primeniti na ovu situaciju. Otklopi svoj prenosivi kompjuter i, posle kratke potrage, naðe celu pesmu.
<BR>
<BR>&nbsp;&nbsp;&nbsp;&nbsp;&nbsp;Kad me obuzmu sumnje, kad su bolni trenuci,
<BR>&nbsp;&nbsp;&nbsp;&nbsp;&nbsp;kad je ovaj moj život od mene jaèi,
<BR>&nbsp;&nbsp;&nbsp;&nbsp;&nbsp;ja tražim od neke dobre duše savet o životnoj muci,
<BR>&nbsp;&nbsp;&nbsp;&nbsp;&nbsp;pouku kako da savladam ono što me tlaèi.
<BR>&nbsp;&nbsp;&nbsp;&nbsp;&nbsp;Pouka doðe, i glasi: ne možeš živeti kako ti hoæeš,
<BR>&nbsp;&nbsp;&nbsp;&nbsp;&nbsp;oseæanja svoja da puštaš napred, svoju strast.
<BR>&nbsp;&nbsp;&nbsp;&nbsp;&nbsp;Moraš vladati sobom, razumeti neminovnost zlobe,
<BR>&nbsp;&nbsp;&nbsp;&nbsp;&nbsp;prepustiti hladnom, gorkom razumu vlast.
<BR>
<BR>&nbsp;&nbsp;&nbsp;&nbsp;&nbsp;Dobijala sam ponekad i pravu utehu, blagu,
<BR>&nbsp;&nbsp;&nbsp;&nbsp;&nbsp;nije da nije i toga, ponekad, bilo. Ali
<BR>&nbsp;&nbsp;&nbsp;&nbsp;&nbsp;mnogo èešæe se naðem na onom bolnijem tragu.
<BR>&nbsp;&nbsp;&nbsp;&nbsp;&nbsp;U moje tišine su mnogi jauci stali.
<BR>&nbsp;&nbsp;&nbsp;&nbsp;&nbsp;Na poslednje putovanje svako polazi sam.
<BR>&nbsp;&nbsp;&nbsp;&nbsp;&nbsp;Ka smrti, ipak, vodi ljudsko lutanje.
<BR>&nbsp;&nbsp;&nbsp;&nbsp;&nbsp;Èini što možeš... Bliži se taj dan...
<BR>&nbsp;&nbsp;&nbsp;&nbsp;&nbsp;Uzdaj se u sebe i u svoje æutanje.
<BR>
<BR>&nbsp;&nbsp;&nbsp;&nbsp;&nbsp;Nekoliko puta je proèitala ove dve strofe. Onda shvati da snage više nema. Spusti glavu na jedini radni sto u ovoj sobi, i zaspa.
<BR>
<BR>&nbsp;&nbsp;&nbsp;&nbsp;&nbsp;Plava je kucnu pipkom po ramenu. Nikol se pomaèe, otvori oèi. "Spavala si gotovo dva sata", reèe oktopaukinja. "A èekali su te u administrativnom centru."
<BR>&nbsp;&nbsp;&nbsp;&nbsp;&nbsp;"Šta se to dešava?" reèe Nikol trljajuæi oèi. "Zašto bi neko èekao mene?"
<BR>&nbsp;&nbsp;&nbsp;&nbsp;&nbsp;"Nakamura je u Novom Edenu održao veoma znaèajan govor. Glavna optimizatorka želi da porazgovara s tobom o tome."
<BR>&nbsp;&nbsp;&nbsp;&nbsp;&nbsp;Nikol skoèi na noge, ali se onda pridrža rukom za radni sto. Nekoliko sekundi kasnije, vrtoglavica nestade. "Hvala ti još jednom, doktorka Plava, za sve. Dolazim za minut."
</P></TD></TR></TABLE>
<P class="next">
<A HREF=p44.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
