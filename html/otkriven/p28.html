<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>4.
<P>&nbsp;&nbsp;&nbsp;&nbsp;&nbsp;Manje od minut pošto su rojevi divovskih svitaca ispod kupole Zelengrada oznaèili da je svanuo dan, mala Niki se našla u sobi svog dede i svoje babe. "Svanulo je, Noni, uskoro dolaze po nas."
<BR>&nbsp;&nbsp;&nbsp;&nbsp;&nbsp;Nikol se okrete na tu stranu i zagrli svoju unuku. "Ima još sat-dva, Niki", reèe ona uzbuðenoj devojèici. "Buba još knjava... Vrati se ti u tvoju sobu i igraj se dok se mi istuširamo."
<BR>&nbsp;&nbsp;&nbsp;&nbsp;&nbsp;Kad je razoèarana devojèica otišla, Rièard se pridigao i protrljao oèi. "Niki veæ nedelju dana govori samo o ovom danu i ni o èemu drugom", reèe mu Nikol. "Veèito je u Bendžijevoj sobi, i tamo gleda sliku. Blizanci i ona su èak nadenuli imena svim tim èudnim životinjama."
<BR>&nbsp;&nbsp;&nbsp;&nbsp;&nbsp;Mehanièki je ispružila ruku pored kreveta, ka èetki za kosu. "Zašto je maloj deci tako teško da shvate vreme? Eli joj je napravila kalendar i mala je precrtavala dan po dan, ali je ipak svakoga dana dolazila da pita 'je l' danas?'"
<BR>&nbsp;&nbsp;&nbsp;&nbsp;&nbsp;"Samo je uzbuðena. Kao i svi", reèe Rièard ustajuæi. "Nadam se da neæemo svi biti razoèarani."
<BR>&nbsp;&nbsp;&nbsp;&nbsp;&nbsp;"Kako bismo mogli biti? Doktor Plavi kaže da æemo videti prizore koji æe nas zapanjiti u još veæoj meri nego oni koje smo ti i ja videli pri prvom ulasku u grad."
<BR>&nbsp;&nbsp;&nbsp;&nbsp;&nbsp;"Verovatno æe izaæi cela menažerija, tutti quanti", reèe Rièard. "Uzgred, jesi li možda shvatila šta to oktiæi proslavljaju?"
<BR>&nbsp;&nbsp;&nbsp;&nbsp;&nbsp;"Recimo da jesam... Praznik najslièniji tom njihovom bio bi amerièki Dan zahvalnosti. Oktiæi ga zovu 'Dan izobilja'. Proslavljaju to što tako dobro žive. Bar mi je Plavi tako objasnio."
<BR>&nbsp;&nbsp;&nbsp;&nbsp;&nbsp;Rièard poðe pod tuš, ali ipak proviri nazad u sobu. "Šta misliš, da li je to što su nas pozvali da danas uèestvujemo u ikakvoj vezi s onim našim porodiènim razgovorom od pre dve nedelje, o kome si razgovarala i s oktiæima?"
<BR>&nbsp;&nbsp;&nbsp;&nbsp;&nbsp;"Misliš, ono kad su Patrik i Nai nagovestili da bi se rado vratili u Novi Raj?"
<BR>&nbsp;&nbsp;&nbsp;&nbsp;&nbsp;Rièard klimnu glavom.
<BR>&nbsp;&nbsp;&nbsp;&nbsp;&nbsp;"Mislim da ima veze", odgovori ona. "Mislim da su oktiæi ranije bili ubedili sebe da smo svi mi ovde sasvim zadovoljni. Sad nas zovu na tu proslavu da bi nas potpunije integrisali u svoje društvo."
<BR>&nbsp;&nbsp;&nbsp;&nbsp;&nbsp;"Kamo sreæe da sam dovršio sve proklete prevodioce. Imam samo dva gotova... a i ta dva još nisu kompletno proverena. Da dam drugi Maksu?"
<BR>&nbsp;&nbsp;&nbsp;&nbsp;&nbsp;"Dobra ideja", reèe Nikol gurajuæi se da proðe kroz vrata.
<BR>&nbsp;&nbsp;&nbsp;&nbsp;&nbsp;"Šta to radiš?"
<BR>&nbsp;&nbsp;&nbsp;&nbsp;&nbsp;"Ulazim s tobom pod tuš", odgovori Nikol smejuæi se. "Osim, naravno, ako nisi suviše mator za društvo."
<BR>
<BR>&nbsp;&nbsp;&nbsp;&nbsp;&nbsp;Iz susednog stana doðe Džejmi da im kaže da je prevoz spreman. Džejmi je bio najmlaði od trojice njihovih okto-suseda (Herkul je stanovao sam, s druge strane trga); ljudi su sa njim imali najmanje kontakata. Džejmijevi 'roditelji', Arèi i doktor Plavi, objasnili su da je Džejmi veoma zauzet studiranjem i da se bliži velikoj životnoj prekretnici. Na prvi pogled izgledao je skoro isto kao tri odrasla oktopauka koja su ljudi redovno viðali, samo malo manji; osim toga, zlatne trake na njegovim pipcima bile su za nijansu svetlije.
<BR>&nbsp;&nbsp;&nbsp;&nbsp;&nbsp;Ljudi su se jedno vreme dvoumili kako da se obuku za proslavu, ali su ubrzo shvatili da je to kako æe se odenuti savršeno beznaèajno. Nijedna druga živa vrsta u Zelengradu nije nièim pokrivala golo telo - èinjenica koju su oktopauci èesto pominjali. Kad je Rièard jednom predložio, samo delimièno u šali, da bi možda trebalo da se i ljudi odreknu odeæe, dok su u Zelengradu (po principu: "Kadi si u Rimu, postupaj kao Rimljani"), cela grupa je uvidela koliko je odeæa bitna za psihološku lagodnost ljudskog biæa. "Ja ne bih mogla biti gola èak ni meðu vama, mojim najboljim prijateljima, bez ogromnog oseæanja da je to nezgodno", rekla je Eponina, izrazivši time oseæanja svih njih.
<BR>&nbsp;&nbsp;&nbsp;&nbsp;&nbsp;Šaroliki kontingent od jedanaest ljudi i èetvoro njihovih kolega oktopauka pošao je, u priliènom neredu, niz ulicu, ka trgu. Poslednja je stupala Eponina, s ogromnim stomakom; išla je polako, a jednu šaku je držala na stomaku. Sve žene su se odluèile da se obuku malo lepše - Nai je èak ogrnula šarenu tajlandsku svilenu maramu sa plavim i zelenim cveæem - dok su muškarci i deca (s izuzetkom Maksa, koji je obukao dreèavu havajsku košulju koju je èuvao za posebne prilike) pošli u svojim najobiènijim majicama i farmericama, koje su nosili od prvog dana svog boravka u Smaragdnom Gradu.
<BR>&nbsp;&nbsp;&nbsp;&nbsp;&nbsp;Bar im je sva odeæa bila èista. U prvim danima je pranje odeæe bilo je stalan problem za ljudska biæa. Meðutim, èim su izneli Arèiju taj svoj problem, on im je doveo dromoe, stvorove velièine insekata, koji su automatski èistili svu odeæu.
<BR>&nbsp;&nbsp;&nbsp;&nbsp;&nbsp;Na trgu su svi ušli u vozilo. Neposredno pre nego što je ono prešlo graniènu kapiju ljudske zone, stalo je, da primi još dva oktoa. Tu dvojicu nikad ranije nisu videli. Zapoèeo je razgovor. Rièard je prevodio pomoæu svog automatskog prevodioca, a Eli je preko oèevog ramena gledala monitor i kontrolisala taènost prevoda. Pokazalo se da taj aparat daje prevode u osnovi verne, ali daleko sporije nego što bi za normalan razgovor bilo potrebno. Dok su ljudi ili pauci izgovarali po tri reèenice, mehanizam je uspevao da prevede jednu. Rièard je stalno resetovao sistem i, naravno, nije uspevao mnogo šta da shvati u razgovoru u kome je propuštao po dve reèenice od svake tri.
<BR>&nbsp;&nbsp;&nbsp;&nbsp;&nbsp;Kad su prošli kroz kapiju, prizor oko vozila postade oèaravajuæi. Nikine oèi bile su gotovo iskolaèene, i nisu se menjale; ona, Bendži i blizanci su, uz silnu ciku i viku, prepoznavali stvorenja sa šestougaone slike. Široke ulice bile su zakrèene. Vozila nalik na gradske tramvaje žurila su na sve strane, ali bilo je i nebrojeno mnogo pešaka svih vrsta i velièina, kao i stvorova koji su se vozili na biciklima dvotoèkašima i jednotoèkašima, i na nojosaurima.
<BR>&nbsp;&nbsp;&nbsp;&nbsp;&nbsp;Maks, koji od svog dolaska u ovaj grad nijednom nije izišao iz ljudske zone, poèe sad da komentariše ovo što je video; njegove reèenice bejahu isprekidane uzvicima jebo te! u, je! koje sranje, e! i drugim reèima, za koje je Eponina nedavno zatražila da budu izbaèene iz njegovog reènika pre nego što im se dete rodi. Na prvoj stanici Maks se jako zabrinuo za stanje svoje žene, zato što je u vozilo ušla èitava horda svakojakih novih putnika; èetvorica su odmah prišla da pregledaju posebno 'sedište' koje su oktoi ugradili u vozilo samo zbog Eponine i njene poodmakle trudnoæe. Maks je zaštitnièki stao uz nju, držeæi se za jednu od vertikalnih šipki kojih je bilo na mnogo mesta u vozilu deset metara dugaèkom.
<BR>&nbsp;&nbsp;&nbsp;&nbsp;&nbsp;Meðu novim putnicima bile su i dve 'prugaste krabe'; tako su, bar, deca nazvala osmonoge crvene i žute stvorove ne veæe od Niki. Krabe su imale okrugla tela zaštiæena tvrdom ljušturom i štipaljke zastrašujuæeg izgleda. Obe krabe odmah poèeše da trljaju svoje antene o jednu Eponininu nogu ispod ruba suknje. Bila je to samo radoznalost, ali zbog tog neobiènog dodira i neobiènog izgleda tuðina, Eponina se uplašeno izmaèe. Arèi, koji je stajao s njene druge strane, hitro pruži jedan pipak i blago odgurnu tuðine. Tada se jedna od dveju kraba uzdiže na zadnje èetiri noge i poèe škljocati štipaljkama ispred Eponininog lica; istovremeno vibracijama antena reèe nešto, èinilo se - neku pretnju. Tren kasnije oktopauk Arèi pruži dva pipka, podiže neprijateljski raspoloženu prugastu krabu s poda, i vrati je napolje, na ulicu.
<BR>&nbsp;&nbsp;&nbsp;&nbsp;&nbsp;Ova scena je dramatièno izmenila raspoloženje svih ljudi. Arèi je objasnio Maksu i Eponini šta se desilo; Eli je prevodila (zato što je Maks bio isuviše potresen da pokuša da upotrebi automatskog prevodioca). Blizanci Vatanabe pribiše se uz Nai a Niki diže ruèice ka dedi, tražeæi da je on uzme u naruèje.
<BR>&nbsp;&nbsp;&nbsp;&nbsp;&nbsp;"Ta živa vrsta nije naroèito inteligentna", glasilo je Arèijevo objašnjenje upuæeno njegovim ljudskim prijateljima. "Imali smo teškoæa kad je trebalo genetski izbrisati njihove agresivne sklonosti. Ova jedinka, koju sam izbacio iz vozila, pravila je probleme i ranije. Optimizator zadužen za tu vrstu veæ je oznaèio tu jedinku - možda ste primetili - sa dve zelene taèkice na zadnjem leðnom delu oklopa. Ovaj najnoviji ispad gotovo sigurno æe dovesti do njene likvidacije."
<BR>&nbsp;&nbsp;&nbsp;&nbsp;&nbsp;Kad je Eli završila taj prevod, ljudi se pažljivo zagledaše u sve tuðine oko sebe, tražeæi moguæe zelene taèkice; ne našavši ih, umireni zakljuèiše da su sva preostala biæa u 'tramvaju' bezopasna, pa se donekle opustiše.
<BR>&nbsp;&nbsp;&nbsp;&nbsp;&nbsp;"A šta je taj stvor rekao?" upita Rièard Arèija. Vozilo se veæ bližilo sledeæoj stanici.
<BR>&nbsp;&nbsp;&nbsp;&nbsp;&nbsp;"Bila je to standardna preteæa izjava", reèe Arèi. "Tipièna za životinje niske inteligencije. Vibracijama antena preneta je jedna gruba poruka s vrlo siromašnom stvarnom informativnom sadržinom."
<BR>
<BR>&nbsp;&nbsp;&nbsp;&nbsp;&nbsp;Tramvaj je još nekih osam ili deset nileta putovao tom avenijom, primajuæi još na dvema stanicama putnike, i to šest oktoa i dvadesetak drugih, koji su bili pripadnici pet razlièitih vrsta. Neposredno pored Rièarda, koji je i sad držao Niki u naruèju, èuènule su èetiri 'mozgaste' kraljevskoplave životinje s antenama u udubljenjima na sredini vijugavih 'mozgova'. Uperiše svojih osam antena, sa èvoriæima na svakoj, prema Nikinim nogama; ubrzo potom, antene su se poèele meðusobno preplitati, kao da nešto razgovaraju. No kad devojèica malo pomaèe noge, 'mozgonje' hitro razdvojiše antene i povukoše ih nazad, u telo.
<BR>&nbsp;&nbsp;&nbsp;&nbsp;&nbsp;Sad je u tramvaju veæ bila znatna gužva. Jedna životinja, kakvu nikad ranije nisu videli, a koju je Maks kasnije dobro opisao kao poljsku kobasicu sa dugim nosem i šest kratkih nogu, poðe uz jednu od uspravnih šipki pa prednjim parom 'šapa' doèepa Nainu torbicu. Okto Džejmi se odmah umeša, tako da se ništa nije desilo ni torbici ni Nai; ali Galilej, nekoliko sekundi kasnije, silovito ritnu 'kobasicu', ona ispusti šipku i pade. Deèko reèe da mu se uèinilo da æe 'kobasica' ponovo pokušati da zgrabi torbicu; tuðin tada uzmaèe u sasvim drugi deo vozila, da odatle svojim jedinim okom podozrivo motri šta Galilej radi.
<BR>&nbsp;&nbsp;&nbsp;&nbsp;&nbsp;"Ej, da paziš, ti", reèe Maks i razbaruši deèaku kosu. "Da ti oktoi ne zakaèe dve zelene taèke na dupe."
<BR>&nbsp;&nbsp;&nbsp;&nbsp;&nbsp;Duž avenije bejahu brojne zgrade, jednospratne i dvospratne, skoro sve prekrivene geometrijskim šarama blistavih boja. Vrata i krovovi bili su okiæeni vencima i lancima od cveæa (takoðe sjajnih boja) i od lišæa. Na jednom dugaèkom zidu, za koji Herkul reèe Nai da je zadnja strana glavne bolnice, bila je pravougaona zidna slika, oko èetiri metra visoka i dvadesetak dugaèka; tu je bilo prikazano kako oktopauci-lekari pomažu svojim ranjenicima ali i mnogim drugim stvorovima, stanovnicima Smaragdnog Grada.
<BR>&nbsp;&nbsp;&nbsp;&nbsp;&nbsp;Vozilo je malo usporilo, pa se poèelo penjati uz jednu rampu. Zatim je prešlo preko mosta, nekoliko stotina metara dugaèkog. Ispod mosta je bila široka reka, ili kanal, sa mnoštvom èamaca, s oktoima koji su se veselo igrali u pliæaku, s i nekoliko nepoznatih vodenih vrsta životinja. Arèi objasni da sad ulaze u gradsko središte, gde se dešavaju sve najvažnije svetkovine i gde žive i rade najvažniji optimizatori. "Ono tamo", reèe, pokazujuæi osmougaonu zgradu visoku nekih trideset metara, "naša je biblioteka i informaciono središte."
<BR>&nbsp;&nbsp;&nbsp;&nbsp;&nbsp;Zatim, odgovarajuæi na Rièardovo pitanje reèe da kanal, ili odbrambeni rov s vodom sasvim okružuje njihovo 'administrativno središte'. "Samo oktopaucima je dozvoljen pristup u ovaj deo grada", reèe on, "osim u izuzetnim prilikama, kao danas, ili ako neko dolazi po službenoj dužnosti i s odobrenjem optimizatora."
<BR>&nbsp;&nbsp;&nbsp;&nbsp;&nbsp;Vozilo se zaustavilo na velikom ravnom praznom prostoru pored neèega što je lièilo na stadion, ili na nekakvo pozorište bez krova. Siðoše; Nai reèe Patriku da se pri kraju ove vožnje oseæala teskobnije nego ikad, sem možda u ono vreme kad je u podzemnoj železnici Kjota, iduæi na sastanak sa Kendžijevom porodicom, morala da izdrži navalu onih koji žure na posao.
<BR>&nbsp;&nbsp;&nbsp;&nbsp;&nbsp;"U Japanu je to bar bio krkljanac ljudskih biæa", reèe Patrik i malo se strese. "Ovde je bilo toliko nenormalno... Imao sam oseæaj da me sve ove nakarade posmatraju ispitivaèki. Morao sam da žmurim da ne bih poblesavio."
<BR>&nbsp;&nbsp;&nbsp;&nbsp;&nbsp;Pošli su ka stadionu. Ljudi su hodali kao grupa, a oko njih èetiri njihova prijatelja oktoa i ona dva druga oktoa koji su se u vozilo ukrcali još dok je bilo u ljudskoj zoni grada. Tako je šest oktoa štitilo ljude od užasne gužve drugih živih biæa, koja su prosto vrvela posvuda. Eponina poèe oseæati neku slabost, zbog mnoštva novih prizora, i mirisa, i napornog hodanja. Zato Arèi poèe da zaustavlja njihovu grupu, radi odmora, na svakih pedeset metara. Posle dužeg vremena proðoše kroz jednu od kapija i okto povede ljude do prostora odreðenog za njih.
<BR>&nbsp;&nbsp;&nbsp;&nbsp;&nbsp;Tamo je, meðutim, bilo samo jedno jedino sedište, namenjeno Eponini. Svi su izgledi bili da je to i jedino sedište na celom stadionu. Stadion je bio podeljen na mnoge stepenasto postavljene nivoe ili terase, i svuda je bilo mnogo vertikalnih jakih šipki, za koje se pridržavalo ili se na njih naslanjalo mnoštvo biæa; ali, Maks i Patrik, gledajuæi kroz Rièardov dvogled, nisu zaista nigde primetili drugo sedište.
<BR>&nbsp;&nbsp;&nbsp;&nbsp;&nbsp;Bendžija su silno privlaèile platnene vreæe koje su Arèi i još neki oktopodi-pauci nosili. Sve te vreæe bile su istovetne - imale su približno velièinu ženske tašnice, a boja im je bila prljavobela. Oktoi su ih nosili okaèene jednostavnim trakama preko glave, na visini koja bi se mogla oznaèiti izrazom 'oko struka'. Niko od ljudi nikada ranije nije video da oktopauk nosi bilo šta prièvršæeno na telo. Bendži je još pre polaska na ovu vožnju, na trgu gde su saèekali da se ukrcaju u tramvaj, zapazio torbice i pitao Arèija šta je to. Ali kako nije dobio odgovor, pretpostavio je da ga Arèi nije razumeo; zatim je celu stvar zaboravio, pa se tek sad, na stadionu, setio.
<BR>&nbsp;&nbsp;&nbsp;&nbsp;&nbsp;Arèi je sad, objašnjavajuæi èemu te torbice služe, bio krajnje neodreðen, što za njega nije bilo uobièajeno. Nikol je morala da zatraži od Arèija da ponovi boje; tek tad je mogla da Bendžiju prenese odgovor. "Kaže da je to oprema koja bi mogla zatrebati da zaštite nas, u sluèaju opasnosti."
<BR>&nbsp;&nbsp;&nbsp;&nbsp;&nbsp;"Kakva op-re-ma?" reèe Bendži. Ali Arèi se veæ udaljio nekoliko metara; prièao je s nekim oktopaukom u susednom delu gledališta. Ljude je od drugih živih vrsta odvajala ograda naèinjena od dva metalna kabla ili konopca, jako zategnuta oko izvesnog broja vertikalanih šipki na rubovima ljudske enklave. Oko te ograde postojao je izvestan slobodan prostor, a onda su poèinjale ograde sa drugim vrstama živih biæa. Zaštitu su èinili i oktoi, koji su se rasporedili svuda oko ljudi, kao èuvari ('straža', rekao je Maks); oni su se šetkali tim praznim prostorom koji je razdvajao 'torove' pojedinih živih vrsta. Desno od ljudi bila je masa od nekoliko stotina vanzemaljaca koji su imali po šest pokretljivih ruku; bili su to isti oni koji su ispod svoda duginih boja izgradili visoko spiralno stepenište zatvoreno cilindrom. Levo i niže od ljudske družine bilo je oko hiljadu mrkih zdepastih životinja, ne veæih od domaæe maèke, ali nalik na iguane, sa dugim vretenastim repovima i isturenim zubima.
<BR>&nbsp;&nbsp;&nbsp;&nbsp;&nbsp;Odmah se moglo uoèiti da je na stadionu izvršena stroga segregacija po vrstama. Svaka vrsta je sedela sa svojima, odvojena od svake druge. Na gornjim, udaljenijim tribinama stajali su samo ne-oktoi (i oktoi-stražari) dok su na donjim, bližim tribinama bili iskljuèivo oktoi-gledaoci i to, po Rièardovoj proceni, njih oko petnaest hiljada.
<BR>&nbsp;&nbsp;&nbsp;&nbsp;&nbsp;"Ima nekoliko razloga za takvo razdvajanje", objašnjavao je Arèi, a Eli je prevodila svima. "Prvo, kad glavni optimizator bude govorio, njegove reèi æe se emitovati na trideset ili èetrdeset jezika istovremeno. Pažljivim posmatanjem videæete da svaka 'jednorasna' oblast ima svoj aparat - u vašem sluèaju to je nešto što se zove 'zvuènik' - koji æe govor prenositi na jeziku te vrste. Za razliku od toga, svi oktoi, svi naši morfovi, razumeju naš standardni jezik boja. Zato su oni svi dole, na nižem delu tribina, gde nema nikakve opreme za prevoðenje. Pokazaæu vam. Evo, gledajte."
<BR>&nbsp;&nbsp;&nbsp;&nbsp;&nbsp;Arèi ispruži jedan pipak. "Vidite onu grupu prugastih kraba? Vidite one dve velike uspravne žice na stolu ispred njih? Kad glavni optimizator progovori, te žice æe se aktivirati. Biæe to jezik antena, kojim te krabe govore."
<BR>&nbsp;&nbsp;&nbsp;&nbsp;&nbsp;Na uglovima 'terena' stadiona, daleko napred i dole, u odnosu na mesto gde su se ljudi našli, bila su èetiri stuba, ne mnogo visoka, o èije vrhove je bio prièvršæen ogromni platneni krov, sav od raznobojnih traka. Od toga krova teren se nije ni video.
<BR>&nbsp;&nbsp;&nbsp;&nbsp;&nbsp;"Jesi li u stanju da proèitaš?" reèe Eli ocu.
<BR>&nbsp;&nbsp;&nbsp;&nbsp;&nbsp;"Šta?" reèe Rièard, još zasenjen velièanstvenoæu celog prizora.
<BR>&nbsp;&nbsp;&nbsp;&nbsp;&nbsp;"Ta platnena nadstrešnica. To je ujedno poruka. Proèitaj boje", reèe Eli pokazujuæi prstom nadole.
<BR>&nbsp;&nbsp;&nbsp;&nbsp;&nbsp;"Pazi stvarno." Èitao je veoma sporo. "Izobilje, to je: hrana, voda, energija informacija, ravnoteža i... šta znaèi ona poslednja reè?"
<BR>&nbsp;&nbsp;&nbsp;&nbsp;&nbsp;"Ja bih je prevela kao 'raznovrsnost, raznolikost'", reèe Eli.
<BR>&nbsp;&nbsp;&nbsp;&nbsp;&nbsp;"A kakav je smisao te parole?" reèe Eponina.
<BR>&nbsp;&nbsp;&nbsp;&nbsp;&nbsp;"To æemo uskoro doznati, èini mi se."
<BR>&nbsp;&nbsp;&nbsp;&nbsp;&nbsp;Arèi je ljudima objasnio još i to da segregacija živih vrsta na tribinama služi kao dopunsko sredstvo za proveru statistièkih podataka o broju pripadnika svake vrste.
<BR>
<BR>&nbsp;&nbsp;&nbsp;&nbsp;&nbsp;Nekoliko minuta kasnije, dva para divovskih crnih životinja su izišla na teren. Razdvojiše platneni krov po sredini i poèeše da ta dva dela namotavaju na dve duge debele motke, kreæuæi se lagano od sredine ka suprotnim krajevima terena. Uskoro je èitav teren bio otkriven, dostupan pogledu. Sad se moglo videti izobilje i preobilje voæa, povræa i svakojakog žita; to je sve ležalo u velikim hrpama, a bilo ih je na stotine, s kraja na kraj terena. Jedan roj džinovskih svitaca spustio se bliže stadionu, tako da je i osvetljenje postalo bolje. Levo i desno od središta terena stajale su dve velike grupe raznolikih biæa, jedna na suvom a druga u vodi. Biæa u prvoj grupi obrazovala su velik krug, meðu sobom povezana nekakvim konopcem; kretala su se ukrug. Biæa u drugoj grupi, u velikom kružnom bazenu, bila su vezana na isti naèin, i plivala su ukrug.
<BR>&nbsp;&nbsp;&nbsp;&nbsp;&nbsp;U samom središtu polja bila je jedna uzdignuta platforma na kojoj nije bilo nièega sem nekoliko razbacanih crnih kutija. Po jedna rampa spuštala se levo i desno od platforme. Pred oèima cele okupljene mase gledalaca, èetiri oktopauka napustiše krug plivaèa i popeše se kosinom, na platformu. Druga èetiri se izdvojiše ih kruga hodaèa po zemlji i pridružiše se svojim kolegama. Jedan od tih osam pope se na crnu kutiju u sredini platforme i poèe govor svojim kolor-jezikom.
<BR>&nbsp;&nbsp;&nbsp;&nbsp;&nbsp;"O! ku! pi! li!" provali gromki glas iz zvuènika; ljudi odskoèiše, trgnuti, a mala Niki poèe da plaèe. Zvuènik nastavi. "Smo! se! da! nas! ov! de!" U poèetku je bilo vrlo teško razumeti, jer je svaki slog bio naglašen sasvim jednako, a glasovi engleskog jezika, iako oèito pažljivo izgovarani, nisu bili baš 'oni pravi'. Zvuèalo je to kao govor konstruisan od strane nekog stvorenja koje nikad nije èulo kako ljudi stvarno govore. Rièard je bio kao gromom pogoðen. Odmah je odustao od pokušaja da primeni svog automatskog prevodioca; umesto toga, sagnuo se da prouèi spravu iz koje je dopirao zvuk.
<BR>&nbsp;&nbsp;&nbsp;&nbsp;&nbsp;Eli je pozajmila dvogled od Rièarda da bi bolje videla boje na govorniku. Neke reèi je morala nagaðati zbog traka izvan spektra vidljivog njenom oku, ali ipak joj je bilo lakše da gleda nego da sluša ono što je izlazilo iz oktoske audio-opreme.
<BR>&nbsp;&nbsp;&nbsp;&nbsp;&nbsp;Posle nekog vremena odrasli su koliko-toliko prilagodili sluh tuðinskom ritmu i izgovoru engleskog jezika, tako da su mogli razumeti glavninu onoga što se govorilo. Oktopauèki glavni 'dovodilac u najbolje stanje' je saopštavao da je u njihovom divnom kraljevstvu sve dobro i da se uspešnost njihove složene, raznovrsne društvene zajednice ogleda u obilju i raznovrsnosti hrane na terenu. "Ni! šta! od! o! vog! i! zo! bi! lja!" nastavio je govornik, "ni! je! mog! lo! bi! ti! pro! iz! ve! de! no! bez! ja! ke! me! ðu! spe! cij! ske! sa! rad! nje!"
<BR>&nbsp;&nbsp;&nbsp;&nbsp;&nbsp;Zatim je pohvalio nekoliko rasa za izuzetna dostignuæa. Na primer, proizvodnja materije nalik na med oèigledno je bila izuzetno uspešna: desetak svitaca se pomeri i zalebde iznad onog dela tribina gde su se tiskale bube sa zatupastim njuškama. Posle neka tri fenga govora, ljudi su se toliko umorili od borbe s lošim izgovorom da su naprosto prestali da slušaju. Zato se iznenadiše kad se svetlo pojaèa taèno iznad njih: svici su doleteli da ukažu èitavom stadionu na ljudska biæa. Tokom pola nileta hiljade tuðinskih oèiju bilo je uprto u njih.
<BR>&nbsp;&nbsp;&nbsp;&nbsp;&nbsp;"Š'a je rek'o o nama?" reèe Maks Eli, koja nije prekidala s posmatranjem boja. Prethodnih nekoliko trenutaka Maks je razgovarao s Eponinom o drugim stvarima.
<BR>&nbsp;&nbsp;&nbsp;&nbsp;&nbsp;"Samo to da smo novi u njihovom kraljevstvu i da oni još ispituju naše sposobnosti... Onda su dali neke brojeve, koji su nas sigurno na neki naèin opisivali. Taj deo nisam razumela."
<BR>&nbsp;&nbsp;&nbsp;&nbsp;&nbsp;Ukratko su predstavljene još dve žive vrste. Onda glavni optimizator poèe da izvlaèi rezime svog ne mnogo dugog govora. "Mama, mama", zaèu se odjednom Nikin krik, jaèi od tonova iz zvuènika. Dok su odrasli slušali govor tuðina i blenuli u prizore oko sebe, Niki je nekako uspela da se provuèe kroz ogradu ljudske zone i da poðe praznim prostorom koji je delio ljudsku od zone iguana. Èinilo se da je iznenadila i oktoa Herkula, koji je tu patrolirao; jer, on tek sad primeti da je jedna iguana provukla glavu kroz ogradu svog dela tribina i oštrim zubima doèepala Nikinu haljinicu.
<BR>&nbsp;&nbsp;&nbsp;&nbsp;&nbsp;Strah u deèjem glasu paralisao je u prvi mah sve njih, sve sem Bendžija. On je reagovao momentalno: preskoèio je ogradu, pritrèao toj iguani i tresnuo je svom snagom po glavi. Iznenaðeni tuðin ispusti haljinicu. Nastade opšti haos. Niki je zaèas otrèala u naruèje svoje majke, ali pre nego što su Herkul i Arèi mogli stiæi na mesto dogaðaja, razbesneli tuðin se provukao kroz metalnu ogradu, skoèio Bendžiju na leða i zario mu zube u rame. Bendži je kriknuo od bola i poèeo da maltara rukama nastojeæi da zbaci to stvorenje sa sebe. Nekoliko sekundi kasnije iguana pade na tlo, u dubokoj nesvesti. Dve zelene taèke jasno su se videle na spoju repa i leða iguane.
<BR>&nbsp;&nbsp;&nbsp;&nbsp;&nbsp;Sve se to završilo za manje od jednog minuta. Govor nije prekinut. Niko na stadionu, osim onih najbližih, nije ni primetio da se nešto zbiva. Ali Niki je bila van sebe od užasa, Bendži ozbiljnio ranjen, a Eponini zapoèeše kontrakcije. Ispod njih su besne iguane navaljivale na metalne kablove, ne obaziruæi se na pretnje desetak oktopauka koji su sad stali u prazan prostor izmeðu dve vrste.
<BR>&nbsp;&nbsp;&nbsp;&nbsp;&nbsp;Arèi saopšti ljudima da je vreme da poðu. Niko se tome ne usprotivi. Arèi ih isprati sa stadiona, žurno. Eli je nosila svoju uplakanu æerkicu a Nikol je žustro utrljavala antiseptik u Bendžijevu ranu.
<BR>
<BR>&nbsp;&nbsp;&nbsp;&nbsp;&nbsp;Rièard se pridiže na laktove kad vide da Nikol ulazi u sobu. "Je l' mu dobro?"
<BR>&nbsp;&nbsp;&nbsp;&nbsp;&nbsp;"Mislim da jeste", reèe Nikol s teškim uzdahom. "Ali se brinem da u pljuvaèki one karakondžule nije možda bilo nekih hemikalija koje bi mogle naškoditi Bendžiju. Doktor Plavi je mnogo pomogao. Rekao mi je da iguane nemaju nikakav otrov, ali da bi ipak mogla nastati neka alergijska reakcija kod Bendžija... Sledeæih dan-dva æe nam pokazati da li tu ima problema."
<BR>&nbsp;&nbsp;&nbsp;&nbsp;&nbsp;"A bol? Popustio, a?"
<BR>&nbsp;&nbsp;&nbsp;&nbsp;&nbsp;"Bendži neæe da se žali... Mislim da je veoma ponosan na svoj podvig, kao što i treba da bude. Ne želi da kaže ništa što bi umanjilo njegov novi status heroja ove porodice."
<BR>&nbsp;&nbsp;&nbsp;&nbsp;&nbsp;"A Epi?" reèe on posle kraæeg æutanja. "Još ima napone?"
<BR>&nbsp;&nbsp;&nbsp;&nbsp;&nbsp;"Ne, to je, zasad, prestalo. Ali ako se porodi sutra ili preksutra, Marijus æe se prikljuèiti onom velikom broju beba èije je roðenje isprovocirano navalom adrenalina."
<BR>&nbsp;&nbsp;&nbsp;&nbsp;&nbsp;Poèela se svlaèiti. "Eli je ovim dogaðajem najviše pogoðena. Kaže da je užasno loša majka i da nikad neæe oprostiti sebi što nije bolje pazila na Niki... Pre nekoliko minuta zvuèala je gotovo kao Maks i Patrik. Glasno se pitala nije li bolje da se svi vratimo u Novi Raj i predamo Nakamurinoj milosti. 'U interesu dece', tako je rekla."
<BR>&nbsp;&nbsp;&nbsp;&nbsp;&nbsp;Obukla je pidžamu i legla u krevet. Ovlaš je poljubila Rièarda; onda je sastavila šake iza glave. "Rièarde, tu se postavlja jedno veoma ozbiljno pitanje. Šta misliš, da li bi nas oktiæi uopšte pustili da se vratimo Nakamuri?"
<BR>&nbsp;&nbsp;&nbsp;&nbsp;&nbsp;"Ne", reèe on posle nekog vremena. "Ili bar ne sve."
<BR>&nbsp;&nbsp;&nbsp;&nbsp;&nbsp;"Na žalost, slažem se s tom procenom. Ali ne bih želela da to kažem ostalima. Možda treba da to pitanje ponovo razmotrim prvo s Arèijem."
<BR>&nbsp;&nbsp;&nbsp;&nbsp;&nbsp;"On æe nastojati da izvrda, kao i prošli put."
<BR>&nbsp;&nbsp;&nbsp;&nbsp;&nbsp;Ležali su jedno do drugog, držeæi se za ruke, nekoliko minuta. "O èemu razmišljaš, dragi?" reèe ona videæi da su njegove oèi još otvorene.
<BR>&nbsp;&nbsp;&nbsp;&nbsp;&nbsp;"O današnjem danu. O svemu što je bilo danas. Ponavljam to u mislima, jedan po jedan neverovatan prizor. Sad kad sam mator, memorija mi nije kao nekad, pa nastojim da primenjujem tehnike za uèvršæivanje zapamæenog..."
<BR>&nbsp;&nbsp;&nbsp;&nbsp;&nbsp;Nikol se nasmeja. "Nemoguæ si. Ipak, volim te."
</P></TD></TR></TABLE>
<P class="next">
<A HREF=p29.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
