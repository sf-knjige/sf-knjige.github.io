<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>48. POVRH NOÆNE STRANE
<P>&nbsp;&nbsp;&nbsp;&nbsp;&nbsp;Hejvudu Flojdu, koji se nalazio na najednom neobiènom - zbog prestanka bestežinskog stanja - komandnom mostu 'Leonova', sled dogaðaja više je lièio na klasiènu usporenu noænu moru nego na stvarnost. Samo jednom ranije u životu našao se u sliènoj situaciji - dok je sedeo na stražnjem sedištu kola koja su poèela da se nekontrolisano kližu po vlažnom kolovozu. Iskusio je tada isto oseæanje potpune bespomoænosti - propraæeno pomišlju: sve ovo nije važno - u stvari, ne dogaða se meni.
<BR>&nbsp;&nbsp;&nbsp;&nbsp;&nbsp;Pošto je sada otpoèeo postupak paljenja, raspoloženje mu se promenilo; sve je ponovo izgledalo stvarno. Ispalo je u dlaku onako kao što su i planirali; Hal ih je bezbedno poveo natrag ka Zemlji. Sa svakim minutom koji bi minuo buduænost bi im postajala sve izglednija. Napetost je lagano stala da popušta u Flojdu, iako je i dalje bio na oprezu u vezi sa svime što se zbivalo oko njega.
<BR>&nbsp;&nbsp;&nbsp;&nbsp;&nbsp;Po uistinu poslednji put - a kada æe ma koji drugi èovek ponovo doæi ovamo? - on je leteo povrh noæne strane najveæe meðu planetama, koja je zapremala prostor dovoljan da u njega stane hiljadu Zemalja. Brodovi su se tako okrenuli da se 'Leonov' našao izmeðu 'Otkriæa' i Jupitera, što je omoguæilo neometan pogled na tajanstveno svetlucav predeo oblaka. Još i sada, na desetine ureðaja pomno je snimalo i ispitivalo; kad oni budu otišli, Hal æe nastaviti taj posao.
<BR>&nbsp;&nbsp;&nbsp;&nbsp;&nbsp;Buduæi da je neposredna kriza minula, Flojd je oprezno 'sišao' sa komandnog mosta - kako je bilo neobièno osetiti ponovo težinu, èak i ako je iznosila svega deset kilograma! - i pridružio se Ženji i Katerini u osmatraènici. Ako se izuzmu veoma prigušene crvene svetiljke, koje su bile ukljuèene za sluèaj opasnosti, prostorija je bila potpuno zamraèena, tako da se prisutnima ukazala prilika da se dive neuporedivom prizoru noænih predela. Bilo mu je žao Maksa Brajlovskog i Saše Kovaljeva, koji su sedeli u vazdušnoj komori odeveni u skafandre, bez moguænosti da uživaju u ovom èudesnom spektaklu. Oni su morali biti spremni da u datom trenutku smesta iziðu napolje i preseku trake koje su povezivale dva broda - ukoliko bi zakazao neki od eksplozivnih naboja.
<BR>&nbsp;&nbsp;&nbsp;&nbsp;&nbsp;Jupiter je ispunjavao celo nebo; bio je udaljen pukih pet stotina kilometara, tako da su mogli da vide tek siæušan deo njegove površine - ne više od podruèja Zemlje koje bi se moglo obuhvatiti pogledom sa visine od pedeset kilometara. Kako su mu se oèi privikavale na prigušenu svetlost, koja je najveæim delom bila odražena sa ledene kore daleke Evrope, Flojd je postepeno uspevao da razabere iznenaðujuæe veliki broj pojedinosti. Nije bilo boja na donjem nivou osvetljenosti - izuzme li se traèak crvenog tu i tamo - ali pojasevima išarano ustrojstvo oblaka izgledalo je veoma upadljivo, a on je uspeo da uoèi i rub jedne male ciklonske oluje koja je podseæala na ovalno ostrvo prekriveno snegom. Velika crna mrlja odavno je ostala za njima i oni æe je ponovo videti tek kada dobrano budu odmakli na putu kuæi.
<BR>&nbsp;&nbsp;&nbsp;&nbsp;&nbsp;Dole, meðu oblacima, povremeno bi zablistale eksplozije svetlosti, od kojih je veæina oèigledno nastala pri pojavama što su odgovarale jovijanskim olujnim nepogodama. Ali postojali su i drugi sjajevi i prasci blistavosti koji su bili dugotrajniji i èije je poreklo bilo neizvesnije. Ponekad bi stali da se razmièu prstenovi svetlosti poput talasa izazvanih udarom, što kreæu iz jednog središnjeg izvora; takoðe su se s vremena na vreme javljali rotirajuæi snopovi i ventilatori. Bilo je potrebno tek malo mašte da se zamisli kako je to dokaz postojanja tehnološke civilizacije dole meðu oblacima - svetlosti gradova, farovi aerodroma. Ali ispitivanja vršena radarom i posredstvom balona odavno su pokazala da se hiljadama i hiljada kilometara dole ne nalazi ništa èvrsto, sve do samog nedosežnog jezgra džinovske planete.
<BR>&nbsp;&nbsp;&nbsp;&nbsp;&nbsp;Ponoæ na Jupiteru! Poslednji pogled izbliza predstavljao je èarobnu meðuigru koju æe pamtiti do kraja života. Tim više je mogao da uživa u prizoru što sada, sasvim izvesno, ništa više nije moglo da zakaže; ali èak i ako bi se to dogdilo, on ne bi imao razloga da sebe okrivljuje zbog toga. Uèinio je sve što je bilo u njegovoj moæi da obezbedi uspešan ishod.
<BR>&nbsp;&nbsp;&nbsp;&nbsp;&nbsp;Bilo je veoma tiho u osmatraènici; Niko nije imao želju da govori dok je pokrov oblaka promicao brzo pod njima. Svakih nekoliko minuta Tanja ili Vasilij objavili bi u kojoj je fazi ukljuèenje motora; kada se primakao kraj razdoblja rada potisnika na 'Otkriæu', napetost je ponovo poèela da raste. Ovo je bio kritièan trenutak - a niko nije taèno znao kada æe on uslediti. Javile su se neke sumnje u pogledu taènosti ureðaja za merenje raspoložive kolièine goriva, kao i toga da æe ono moæi da se u potpunosti iskoristi.
<BR>&nbsp;&nbsp;&nbsp;&nbsp;&nbsp;"Predviðen prestanak rada kroz deset sekundi", reèe Tanja. "Voltere, Èandra - pripremite se za povratak. Makse, Vasilij - budite pripravni u sluèaju da se javi potreba. Pet... èetiri... tri... dva... jedan... nula!"
<BR>&nbsp;&nbsp;&nbsp;&nbsp;&nbsp;Nije bilo nikakve promene; slabašan urlik motora 'Otkriæa' i dalje je dopirao do njih kroz debele zidove dva trupa, a i masa izazvana potiskom još im je dejstvovala na udove. Imamo sreæe, pomisli Flojd; pokazivaèi u svakom sluèaju mora da su blizu nule. Svaki dodatni sekund pogona predstavlja pravi dar; to èak može znaèiti razliku izmeðu života i smrti. A i kako je neobièno slušati odbrojavanje unapred, a ne unazad!"
<BR>&nbsp;&nbsp;&nbsp;&nbsp;&nbsp;"...pet sekundi... deset sekundi... trinaest sekundi. Gotovo - sreæna trinaestica!"
<BR>&nbsp;&nbsp;&nbsp;&nbsp;&nbsp;Vratiše se bestežinsko stanje i tišina. Na oba broda uslediše kratki odušci veselja. No, radovanje nije uzelo maha zato što je još mnogo toga valjalo obaviti - i to brzo.
<BR>&nbsp;&nbsp;&nbsp;&nbsp;&nbsp;Flojd je došao u iskušenje da ode do vazdušne komore kako bi èestitao Èandri i Karnouu èim stupe na brod. Ali tamo bi samo smetao; u vazdušnoj komori biæe veoma tesno, buduæi da su se tu Maks i Saša pripremali za moguæ izlazak i da je valjalo otkaèiti cev što je spajala dva broda. Saèekaæe u osmatraènici da pozdravi junake kada se budu vratili.
<BR>&nbsp;&nbsp;&nbsp;&nbsp;&nbsp;Sada je mogao još malo da odahne - možda negde izmeðu osmog i sedmog podeoka na lestvici do deset. Prvi put posle mnogo sedmica mogao je potpuno da smetne s uma radio-prekidaè. Više neæe biti potreban, buduæi da je Hal besprekorno obavio svoju dužnost. Èak i kada bi sada hteo, više ni na koji naèin nije mogao da osujeti misiju, s obzirom na to da su bile utrošene i poslednje zalihe goriva 'Otkriæa'.
<BR>&nbsp;&nbsp;&nbsp;&nbsp;&nbsp;"Svi na brodu", objavi Saša. "Ulazi zabravljeni. Aktiviraæu naboje."
<BR>&nbsp;&nbsp;&nbsp;&nbsp;&nbsp;U èasu kada su eksplozivi detonirani nije se zaèuo ni najslabiji zvuk, što je Flojda iznenadilo; oèekivao je da æe se izvesna buka preneti kroz trake, zategnute poput èeliènih užadi, koje su povezivale dva broda. Ali nije bilo sumnje da su one prekinute kao što je planirano, buduæi da se 'Leonov' nekoliko puta slabašno protresao, kao da ga je neko spolja kucnu po trupu. Minut kasnije Vasilij stavi u pogon mlaznice za ispravljanje položaja, a onda ih brzo iskljuèi.
<BR>&nbsp;&nbsp;&nbsp;&nbsp;&nbsp;"Slobodni smo!" uzviknu on. "Saša, Makse - nije potrebna vaša intervencija! Svi u ležaljke - paljenje kroz sto sekundi!"
<BR>&nbsp;&nbsp;&nbsp;&nbsp;&nbsp;Jupiter je sada odmicao, a jedno novo, neobièno oblièje pojavilo se sa druge strane prozora - dugaèak, kosturasti okvir 'Otkriæa' èija su navigaciona svetla i dalje sijala dok se udaljavao od njih, ulazeæi u istoriju. Nije bilo vremena za sentimentalna opraštanja; za manje od jednog minuta biæe ukljuèen pogon 'Leonova'.
<BR>&nbsp;&nbsp;&nbsp;&nbsp;&nbsp;Flojd još nije imao prilike da ga èuje u punoj silini; poželeo je da zaštiti uši od tutnjavog urlika koji sada kao da je ispunjavao celu Vaseljenu. Projektanti 'Leonova' nisu traæili korisni teret na zvuènu izolaciju koja bi bila od koristi samo tokom nekoliko sati putovanja predviðenog da traje godinama. A i vlastita težina sada mu je izgledala ogromna - premda je dostizala jedva èetvrtinu one vrednosti sa kojom se nosio èitavog preðašnjeg života.
<BR>&nbsp;&nbsp;&nbsp;&nbsp;&nbsp;Kroz samo nekoliko minuta 'Otkriæe' se uzgubilo u tami za njima, premda se bleskanje njegovog pozicionog fara moglo videti sve dok brod nije zašao za obzorje. Još jednom, reèe Flojd u sebi, kružim oko Jupitera - ovog puta stièuæi brzinu, a ne gubeæi je. On baci pogled prema Ženji, koja je bila jedva vidljiva u tami, pritiskajuæi nos uz osmatraèki prozor. Da li se i ona u ovom èasu seæa prošlog navrata, kada su sticajem okolnosti delili ležaljku? Sada nije bilo opasnosti od pretvaranja u pepeo; u najmanju ruku, ta je sudbina neæe užasnuti. U svakom sluèaju, izgledala je kao znatno samopouzdanija i vedrija osoba, nesumnjivo zahvaljujuæi Maksu - a možda i Volteru.
<BR>&nbsp;&nbsp;&nbsp;&nbsp;&nbsp;Mora da je postala svesna njegovog ispitivaèkog pogleda, buduæi da se okrenula, osmehnula, a onda pokazala prema predelu oblaka koji je promicao ispod njih.
<BR>&nbsp;&nbsp;&nbsp;&nbsp;&nbsp;"Pogledaj!" povika mu ona na uho. "Jupiter ima jedan novi mesec!"
<BR>&nbsp;&nbsp;&nbsp;&nbsp;&nbsp;Šta to pokušava da kaže? - upita se Flojd. Njen engleski i dalje nije bio najbolji, ali ipak nikako nije mogla pogrešiti kod jedne tako jednostavne reèenice. Siguran sam da sam je dobro èuo - ali ona pokazuje nadole, a ne nagore...
<BR>&nbsp;&nbsp;&nbsp;&nbsp;&nbsp;A onda shvati da je predeo neposredno pod njima najednom postao znatno svetliji; sada je uspevao da razabere èak i žute i zelene prelive koji su ranije bili potpuno nevidljivi. Nešto znatno blistavije od Evrope poèelo je da osvetljava Jupiterove oblake.
<BR>&nbsp;&nbsp;&nbsp;&nbsp;&nbsp;Sam 'Leonov', mnogo puta sjajniji od Jupiterovog podnevnog Sunca, doneo je lažnu zoru svetu koji je zauvek napuštao. Stotinu kilometara dugaèak rep usijane plazme vukao se iza broda, kako je izduvnik Saharovljevog pogona izbacivao preostalu energiju u vakuum svemira.
<BR>&nbsp;&nbsp;&nbsp;&nbsp;&nbsp;Vasilij je nešto objavljivao, ali reèi se uopšte nisu mogle razabrati. Flojd baci pogled na èasovnik; da, upravo bi sad trebalo da bude. Dostigli su drugu kosmièku brzinu u odnosu na Jupiter. Džin ih se više nikada neæe domoæi.
<BR>&nbsp;&nbsp;&nbsp;&nbsp;&nbsp;A onda, hiljadama kilometara ispred, veliki luk blistave svetlosti pojavi se na nebu - prvi nagoveštaj prave Jupiterove zore, podjednako pun obeæanja kao i neka duga na Zemlji. Nekoliko sekundi kasnije Sunce iskoèi da ih pozdravi - velièanstveno Sunce koje æe sada iz dana u dan postajati sve svetlije i bliže.
<BR>&nbsp;&nbsp;&nbsp;&nbsp;&nbsp;Još nekoliko minuta postojanog ubrzanja i 'Leonov' æe biti neopozivo lansiran na dugo putovanje kuæi. Flojda obuze silno oseæanje olakšanja i opuštanja. Nepromenljivi zakoni nebeske mehanike provešæe ga kroz unutrašnji Sunèev sistem, mimo prepletenih orbita asteroida, mimo Marsa - ništa ga više nije moglo spreèiti da stigne do Zemlje.
<BR>&nbsp;&nbsp;&nbsp;&nbsp;&nbsp;U ponesenosti trenutka potpuno je izgubio iz vida tajanstvenu crnu mrlju koja se širila proèeljem Jupitera.
</P></TD></TR></TABLE>
<P class="next">
<A HREF=p56.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
