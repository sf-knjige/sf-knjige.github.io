<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<META HTTP-EQUIV="Content-Type"CONTENT="text/html; charset=windows-1250">
</HEAD>
<BODY>
<center><table width=97%>
<tr><td>
<H3>Gregori Benford: A MORE KAO OGLEDALA
<P>&nbsp;&nbsp;&nbsp;&nbsp;&nbsp;Voren se pitao koliko veæ dugo plutaju. Trideset sedam dana - kazivali su redovni zarezi u ivici drveta. Roza je zajedno s njim proverila svaki od njih. U podne svakog dana izvodili su ritualno zasecanje njegovim istrošenim džepnim nožiæem, brižljivo pamteæi svaku svežu zasekotinu u trenutku njenog stvaranja kako je ne bi zabunom zamenili za neke druge i pomislili da je naèinjena dan ranije.
<BR>&nbsp;&nbsp;&nbsp;&nbsp;&nbsp;"Šta to gledaš?" upita Roza žmirkajuæi iz niskog zaklona.
<BR>&nbsp;&nbsp;&nbsp;&nbsp;&nbsp;"Brojim ih", reèe Voren.
<BR>&nbsp;&nbsp;&nbsp;&nbsp;&nbsp;"Trideset sedam", uzvrati Roza, a on je po zvuku njenog glasa osetio da i sama ne veruje u to. Red, lepota broja, struktura - nièega od toga ovde nije bilo. Kako i da ne pogreše tokom svih ovih dana?
<BR>&nbsp;&nbsp;&nbsp;&nbsp;&nbsp;Mora da su minula barem dva meseca. Nije li u razdobljima delirijuma sanjao kako testeriše gredu primoravajuæi dane da protièu, kako je seèe sve dok mu koleno nije utonulo u nešto slatko, a on se onesvestio? Nije mogao da se seti?
<BR>&nbsp;&nbsp;&nbsp;&nbsp;&nbsp;"Spavaj", rekao je. "Ubrzo æu ti se pridružiti. Uèinilo mi se da sam nešto èuo."
<BR>&nbsp;&nbsp;&nbsp;&nbsp;&nbsp;Sela je osluškujuæi tupo zapljuskivanje talasa o dno splava. Èulo se samo mrmorenje mora i povremeno zveckanje metala kada bi se redovi limenki pomerili na palubi. Koji èasak docnije ponovo je legla i zaklopila svoje tamne oèi, izbegavajuæi okomite žute svetlosne zrake tropskog popodneva.
<BR>&nbsp;&nbsp;&nbsp;&nbsp;&nbsp;Voren je bacio pogled na gredu privezanu za splav. Trideset sedam dana od kada je Manamiks potonuo. Trideset sedam intervala zaslepljujuæe svetlosti, gladovanja, užasa, žeði.
<BR>&nbsp;&nbsp;&nbsp;&nbsp;&nbsp;Voda se namreškala i nešto potmulo udari u splav. Roza ustade. Voren joj je rukom dao znak da ne diže buku i stao da èeka. Isprepletane daske i klade splava zaškripaše i poèeše da se taru jedne o druge, a potom odjeknu još jedan udarac.
<BR>&nbsp;&nbsp;&nbsp;&nbsp;&nbsp;Mahinalno su se postavili na svoje položaje. Ona je èuènula na jedan panj pored ivice, svukla svoju belu bluzu i potopila je u vodu. Voren je uzeo svoj štap, prodenuo gumenu traku kroz otvor na njegovom kraju i uz pomoæ praæke nategao dugaèku strelu grube izrade na vrh. Strela je zapravo bila tri centimetra debela dašèica sa Manamiksovog èamca za spasavanje, blago zašiljena i sa dugaèkim gvozdenim ekserom na vrhu.
<BR>&nbsp;&nbsp;&nbsp;&nbsp;&nbsp;Stisnuo je oène kapke izbegavajuæi odsjaj svetlosti i zagledao se u šuplje uvale talasa, nastojeæi da proceni nagib palube. Ponovo se zaèuše udarci. Voren je sada bio gotovo siguran da je posredi Gmaz, a ne neka od velikih riba. Bilo je neèeg osobitog u zvuku koji je poticao od ispitivaèkih udaraca njihove glave o dno splava dok su tragali za slabom taèkom...
<BR>&nbsp;&nbsp;&nbsp;&nbsp;&nbsp;Odjednom je jedno novo mreškanje vode privuklo njegovu pažnju. Roza je ritmièki provlaèila bluzu kroz vodu, a on je mimo njenih košèatih grudi mogao da vidi kako se more uzburkava blago izdiže zahvaæeno novim strujanjem koje je razbijalo površinu.
<BR>&nbsp;&nbsp;&nbsp;&nbsp;&nbsp;Beše to njihova taktièka greška, ona, koju su stalno èinili. Instinkt im je kazivao da najpre sagledaju i odmere metu. Gmaz je sada klizio nazad u plave senke ispod splava, praæakajuæi se i obilazeæi ih pre konaènog odlaska. Voren se sav napregao nanišanivši strelu.
<BR>&nbsp;&nbsp;&nbsp;&nbsp;&nbsp;Izgleda da ga je Roza ugledala trenutak ranije. Hitrim trzajem izvukla je tkaninu, a Gmaz je u poslednjem groznièavom naletu pokušao da je dohvati.
<BR>&nbsp;&nbsp;&nbsp;&nbsp;&nbsp;"Heeej!" kriknula je Roza. Njegova njuška probila je površinu. Dugaèka, tanka usta kao da su se cerila, a biserno bele oèi behu usredsreðene na beskonaènost.
<BR>&nbsp;&nbsp;&nbsp;&nbsp;&nbsp;Voren hitnu strelu i mahinalno prateæi njen let, zagreba napred na sve èetiri. Pogodila je Gmaza ispod škrga; ekser se duboko zario u prevoje sluzave zelene kože.
<BR>&nbsp;&nbsp;&nbsp;&nbsp;&nbsp;Roza je šèepala strelin konopac. "Polako!" reèe on, spuštajuæi ramena u vodu. "Ne povlaèi ga."
<BR>&nbsp;&nbsp;&nbsp;&nbsp;&nbsp;Strela je mogla da ošamuti Gmaza, ali to beše sva vajda od nje. U svakom trenutku mogao je da prekine konopac. Voren se dobrano naže preko ivice splava i ispruži telo. Najpre jednom, a zatim i drugom rukom zgrabio je trbušno peraje. Gmaz se grèevito bacakao. Voren se izvi dok mu je drvo zasecalo kuk i prebaci telo tog stvora delimièno na splav.
<BR>&nbsp;&nbsp;&nbsp;&nbsp;&nbsp;Roza prihvati peraje i povuèe Gmaza naviše, prevræuæi ga na stranu, koristeæi pri tom nogu da bi ga išèupala iz vode. Neman stade da savija leða u luk, grèeæi se u želji da prikupi snagu ne bi li se prebacila preko ivice. Oèi su joj se iskolaèile, a tanke škrge èujno strugale šireæi se i skupljajuæi se.
<BR>&nbsp;&nbsp;&nbsp;&nbsp;&nbsp;"Brzo!" povika Roza. Voren je isukao nož i sada je njim vitlao iznad Gmaza tražeæi najbolji ugao za napad. Stvorenje mu je klizeæi izmicalo prema vodi. U trenutku kada se okrenulo, nož se sjurio naniže, zarivši se u meko tkivo na boku i štepujuæi duž kième. Voren stade da ga bode po celom telu, oseæajuæi kako se Gmaz grèi u agoniji bola. Konaèno se protegnuo, i uz laki drhtaj skonèao.
<BR>&nbsp;&nbsp;&nbsp;&nbsp;&nbsp;Roza je ritmièno stenjala, držeæi mu peraje. Voren odstupi korak i jedva održavajuæi ravnotežu podgurnu je.
<BR>&nbsp;&nbsp;&nbsp;&nbsp;&nbsp;"Idi u zaklon", reèe on.
<BR>&nbsp;&nbsp;&nbsp;&nbsp;&nbsp;Uputila mu je prazan pogled, oklevajuæi za trenutak, a potom se sjurila pod šperploèu koja je èinila krov zaklona. Ispratio ju je pogledom blage odvratnosti.
<BR>&nbsp;&nbsp;&nbsp;&nbsp;&nbsp;Bilo je isto kao i prilikom poslednja tri sluèaja kada su ubili Gmaza, no ovog puta je delovala nekako još udaljenije i nedostupnije. Èinilo se kao da su je Gmazovi vratili u neki raniji stupanj života, nalik na detinjstvo. Mogla je jedino da podnosi ubijanje ako je ono predstavljalo deo obreda, razraðen program akcije koji joj je, ukoliko je bio savršeno provoðen, omoguæavao da potpuno odstrani stvarnost dogaðanja.
<BR>&nbsp;&nbsp;&nbsp;&nbsp;&nbsp;Teènost je poèela da se luèi iz Gmaza još dok se praæakao na palubi. Voren je, proklinjuæi sebe zbog sporosti, dograbio limenke. Oslonio je Gmaza na jedan trupac, na mestu gde su se daske razmontiranog èamca za spasavanje spajale s njim i tvorile rupu. Pritisnuo je limenke na telo tamo gde je najviše tekuæine isticalo i podupro truplo zbog ljuljanja splava.
<BR>&nbsp;&nbsp;&nbsp;&nbsp;&nbsp;Zelena koža bila je sluzava kao u foke. Leðna i trbušna peraja ulegnula su se odmah nakon smrti, ali su inaèe omoguæavala da Gmaz krmani kroz vodu neverovatnom hitrinom. Gotovo u svim detaljima lièio je na obiènu ribu. Možda je samo bio nešto veæi, dugaèak bezmalo metar i trideset.
<BR>&nbsp;&nbsp;&nbsp;&nbsp;&nbsp;Odavala ga je glava. Nije se sužavala i iskošavala prema napred, veæ se završavala izboèinom sa prostranom moždanom dupljom. Imala je teško koštano èelo kao kod delfina, a na licu je poèivao onaj neobièan isposnièki izraz koji se sreæe kod krupnijih riba. No, tanka usta, velike oèi i štrèeæe ralje behu tuðinske. Zemlja nikada nije razvila ovu osobenu kombinaciju.
<BR>&nbsp;&nbsp;&nbsp;&nbsp;&nbsp;"Pogledaj!" uzviknu Roza. Voren stade da zuri u brda i doline pokretne vode, sledeæi njen kažiprst. Na nekoliko metara od splava plutao je nekakav sivi cilindar.
<BR>&nbsp;&nbsp;&nbsp;&nbsp;&nbsp;Iz Gmazovih limfnih žlezda cedile su se poslednje kapi i Voren je znao da je, ako žele da izvuku još teènosti, potrebno da se oboje late posla, seckajuæi i pileæi mišiæno tkivo, gnjeèeæi telo. Nije, meðutim, vredelo trošiti snagu da bi se Roza nagnala na saradnju.
<BR>&nbsp;&nbsp;&nbsp;&nbsp;&nbsp;Osigurao je limenke i prevalio Gmaza preko ivice splava. Vodeni prah mu zasu lice. Pažnju je sada usredsredio na cilindar i taj posao obavio je rutinski kao da mu je to hiljaditi put, premda je posredi bio verovatno dvadeseti. Gotovo po jedan svakog dana, pomisli.
<BR>&nbsp;&nbsp;&nbsp;&nbsp;&nbsp;"Uvuci ga", naredio je, vrativši se na sredinu splava. Roza je tupo piljila u njega iz zaklona.
<BR>&nbsp;&nbsp;&nbsp;&nbsp;&nbsp;Frknuo je u oèajanju. Možda je trebalo da je šamarima vrati u svesno stanje kao što je jedanput veæ uèinio. No, cilindar se, nošen strujom, polako udaljavao.
<BR>&nbsp;&nbsp;&nbsp;&nbsp;&nbsp;Spretno je prišao drvenom balvanu i poèeo da ga odvezuje. Prsti su mu bili naduveni od stalnog dodira sa vodom, te su mu konopi od drvene kore klizili iz ruku.
<BR>&nbsp;&nbsp;&nbsp;&nbsp;&nbsp;Koji èasak kasnije, Voren ga je oslobodio i sada je èetvoronoške hodao ka rubu splava koji je bio najbliži cilindru. Automatski je zapažao da na površini nema nikakvog mreškanja niti su bilo kakva zelena oblièja promicala u dubinama.
<BR>&nbsp;&nbsp;&nbsp;&nbsp;&nbsp;Izgledalo je bezbedno kao i toliko puta pre. Ako su Skidaèi postavljali zamku za njega, onda beše sigurno da im se nije žurilo da ga ulove.
<BR>&nbsp;&nbsp;&nbsp;&nbsp;&nbsp;Zaustavio se na trideset centimetara od ivice i upro nogama izmeðu dasaka. Siva cev tromo se ljuljuškala u dolji talasa, sve više se odmièuæi.
<BR>&nbsp;&nbsp;&nbsp;&nbsp;&nbsp;Voren je duboko udahnuo vazduh, refleksno skvrèio nožne prste da bi održao ravnotežu i oslonio se na kosinu palube, raširivši ruke sve dok mišiæi nisu poèeli da mu puckaju. Balvan je bio kratak najmanje jedan metar. Nije mogao da dohvati cev.
<BR>&nbsp;&nbsp;&nbsp;&nbsp;&nbsp;Zanjihao se unazad, opuštajuæi se, a onda je još jedanput pokušao.
<BR>&nbsp;&nbsp;&nbsp;&nbsp;&nbsp;I dalje beše kratak. Razdaljina se u meðuvremenu uveæala za pola metra.
<BR>&nbsp;&nbsp;&nbsp;&nbsp;&nbsp;Voren zaklopi oèi štiteæi se od prodornog popodnevnog sjaja, oseæajuæi kako mu snaga napušta nožne mišiæe. Nije sebi smeo da dopusti da klone.
<BR>&nbsp;&nbsp;&nbsp;&nbsp;&nbsp;Ako digne ruke od sebe, makar jedanput, biæe usisan u iste beskrajne špilje u kojima je tumarala Roza. Ne, morao je da izdrži.
<BR>&nbsp;&nbsp;&nbsp;&nbsp;&nbsp;Voren se okrenuo i uputio ka zaklonu. Tek sada je shvatio koliko jako je želeo tu cev, koliko mu je nedostajala.
<BR>&nbsp;&nbsp;&nbsp;&nbsp;&nbsp;Možda æe baš ovu biti u stanju da razume. Druga poruka je bila istinski napredak u odnosu na prvu. Na njoj su se èak našle tri prave engleske reèi. Stoga, ova treæa...
<BR>&nbsp;&nbsp;&nbsp;&nbsp;&nbsp;"Ah! Ah!" promumla Roza gurkajuæi ga. Nešto je groznièavo pokazivala hvatajuæi rukama vazduh.
<BR>&nbsp;&nbsp;&nbsp;&nbsp;&nbsp;Voren trže polukružno glavu tražeæi pogledom cev. Jedan tamno plavi oblik iskrsnu iz vode pored njega. Bio je nešto veæi od Gmaza i klizio je lako povrh zelenkaste pene talasa.
<BR>&nbsp;&nbsp;&nbsp;&nbsp;&nbsp;Pre no što je Voren uspeo da se pomakne ili èak prepozna Skidaèa, ovaj zaroni u vodu pokraj cevi i nestade ispod površine. Tren potom, ponovo je izronio u eksploziji rasprskavanja vodenog praha, dograbio cev i hitnuo je u vazduh blagim trzajem glave.
<BR>&nbsp;&nbsp;&nbsp;&nbsp;&nbsp;Voren dotrèa do balvana ali Skidaè se veæ okrenuo i zapanjujuæe naglo odjurio velikom brzinom. Išèezao je u padini jednog talasa poput kakvog zelenog mramora, zarivši se u nju. U trenu je nestao u beskrajno promenljivoj topografiji južnog Pacifika.
<BR>&nbsp;&nbsp;&nbsp;&nbsp;&nbsp;Roza ispusti nemušti krik. Ne obraæajuæi pažnju na nju, Voren dopuza do ivice splava. Cev se nalazila na samo par metara udaljenosti i on je lako upeca, beležeæi krajièkom svesti da se žena šæuæurila u zaklonu i nešto mumlala sama sebi.
<BR>&nbsp;&nbsp;&nbsp;&nbsp;&nbsp;Odneo je klizav organski cilindar do sredine splava. Pažljivo je rukovao njim, pokušavajuæi da uoèi da li se po neèemu razlikuje od prethodnih.
<BR>&nbsp;&nbsp;&nbsp;&nbsp;&nbsp;Lako se raspolutio po sredini uz mali vlažni prasak. U unutrašnjosti se nalazio uvek isti svijeni list. Raširio ga je na palubi.
<BR>
<BR>&nbsp;&nbsp;&nbsp;&nbsp;&nbsp;CONSQUE KOPF AMN SOLID DA OLEN SMALL YOUTH SCHLECT UNS. DERINGER CHANGE DA. UNS B WSW. SAGEN ARBEIT BEI MOUTH. CIRCLE STEIN NONGO.
<BR>
<BR>&nbsp;&nbsp;&nbsp;&nbsp;&nbsp;Voren je dugo zurio u svitak nalik na pergament. Èinjenica da je Skidaè ovoliko blizu prišao splavu - predstavljala je neverovatno hrabar èin.
<BR>&nbsp;&nbsp;&nbsp;&nbsp;&nbsp;Mora da su poèeli da oèajavaju. Što god da su oèekivali od njega, beše jasno da im je vreme isticalo.
<BR>&nbsp;&nbsp;&nbsp;&nbsp;&nbsp;Znao je da je ovo bila poslednja poruka. Tresuæi glavom, bezmalo zaplakavši zbog osujeæenosti, zakljuèio je da mu ova nije ništa razumljivija od prve.
<BR>
<BR>&nbsp;&nbsp;&nbsp;&nbsp;&nbsp;Kada se probudio u vodi, Manamiks je veæ tonuo. Dugaèki prsti tropskih munja kovrdžali su se ispod crnih oblaka tako, da je mogao da vidi kako voda nahrupljuje u desni bok broda.
<BR>&nbsp;&nbsp;&nbsp;&nbsp;&nbsp;Postojano se naginjao poput džinovske suvozemne životinje uhvaæene u beskrajnu mrežu gmazovske preðe. Dugaèki zeleni strukovi lizali su uz bokove i preko palube. Bejahu to žilave i elastiène pantljike organskih lanèanih molekula, ispredene iz trbušnih kesa hiljada Gmazova koji su se sada skupljali naokolo u luènom rasporedu.
<BR>&nbsp;&nbsp;&nbsp;&nbsp;&nbsp;Biolozi su smatrali da su se ove trake izvesno koristile u postupku parenja, ali zbog èega su morale biti toliko dugaèke, to niko nije umeo da kaže. One su zajedno sa rupama koje su na boku probili samoubilaèki Gmazovi u grupama od tri ili èetiri, mogle da potope svako lakše plovilo.
<BR>&nbsp;&nbsp;&nbsp;&nbsp;&nbsp;Manamiks je plovio u veoma opasnim vodama. Voren je znao da avioni nikada neæe prispeti ovamo, pet stotina milja daleko od zapadne obale Južne Amerike, po žestokoj urnebesnoj oluji. Nikada neæe stiæi, baš kao što je kapetan rekao, da bi prosuli kanistre otrova koji bi zaustavio Gmazove. Manamiksu je danima pre toga ponestalo hemikalija i sada se brod valjao na talasima, dok su svetla na palubi gasnula a ljudi vrištali.
<BR>&nbsp;&nbsp;&nbsp;&nbsp;&nbsp;Ta slika mu se urezala u pamæenje. Manamiks je bio kao zaleðen kada je utonuo u svoj crni grob sa pokojim narandžastim signalnim svetlom koje je još žmirkalo. Munja je zaparala nebo odrazivši se u hiljadama slomljenih ogledala mora. Smrad soli, razdiruæa studen i kiša kao iz kabla zaslepljivali su ga. A onda je zaèuo udarac praznog èamca za spasavanje o obližnju plutajuæu kutiju i pokrenuo se, poèevši da se bori protiv struje.
<BR>&nbsp;&nbsp;&nbsp;&nbsp;&nbsp;Ostatak je bio bezlièan, kao da se sve dogaðalo nekom drugom. Uspentrao se u èamac i stao da vesla u suprotnom pravcu od Manamiksa i Gmazova. Uoèio je Rozu u mutnoj svetlosti i uspeo da je ubaci u èamac. Ona je bila novinarka sa kojom se prethodno upoznao na Manamiksu.
<BR>&nbsp;&nbsp;&nbsp;&nbsp;&nbsp;Pisala je o Gmazovima za jednu novinsku agenciju i nameravala je da oplovi obalu Južne Amerike u nadi da æe joj se posreæiti da vidi makar jednog Gmaza. Tuðini su gotovo najurili ljude sa okeana u poslednjih godinu dana i Manamiks je bio jedan od retkih putnièkih brodova koji je plovio Pacifikom. Pokušala je da sazna nešto više o tome od Vorena pijuckajuæi s njim u baru ali on je bio samo obièan inženjer i o prizemljenju Gmazova znao je koliko i ona.
<BR>&nbsp;&nbsp;&nbsp;&nbsp;&nbsp;Plutali su celu noæ. Ležali su na dnu èamca nastojeæi da ne prave nikakvu buku jer, ako bi ih Gmazovi otkrili i pomislili da u èamcu ima ljudi, njihova koštana èela provalila bi bok dok trepneš.
<BR>&nbsp;&nbsp;&nbsp;&nbsp;&nbsp;Ispostavilo se, meðutim, da je èamac za spasavanje poèeo da tone i bez pomoæi tuðina. Mora da je bio ošteæen kada se spuštao u vodu sa Manamiksa. Curenje koje je Voren otkrio tokom noæi, preraslo je postojanu bujicu do trenutka kada je vrela zora osvanula iznad njih.
<BR>&nbsp;&nbsp;&nbsp;&nbsp;&nbsp;U prvoj svetlosti uspeli su da razaznaju ostale otpatke sa Manamiksa koji su plutali u blizini. Bilo je tu i izvaljenog drveæa koje je na more nanela ista ona oluja što je zahvatila Manamiks baš kada je izvršen napad.
<BR>&nbsp;&nbsp;&nbsp;&nbsp;&nbsp;Voren je rizikovao život i spustio se u more da ih prikupi. Znao je da su Gmazovi divlji i bezumni. Proèitao je jedan èlanak u kome je reèeno da su oni bili naprosto najraniji oblik, a Skidaèi uznapredovala manjina. Gmazovi oèito nisu bili u stanju da sagrade letelice i spuste se u Zemljinu atmosferu pre pet godina i zaseju okeane.
<BR>&nbsp;&nbsp;&nbsp;&nbsp;&nbsp;No, rani ili ne, da su ga našli u vodi smesta bi ga ubili.
<BR>&nbsp;&nbsp;&nbsp;&nbsp;&nbsp;Tri dana su mukotrpno veslali, prikupljali, sekli, gradili i vezivali. Rasturili su èamac za spasavanje i upotrebili ga za pravljenje palube na panjevima i daskama koje su uspeli da pronaðu. Jedan kalem žice poslužio im je za vezivanje. Jedna aluminijumska preèaga iskorišæena je za izradu odgovarajuæih eksera.
<BR>&nbsp;&nbsp;&nbsp;&nbsp;&nbsp;Roza se u poèetku dobro držala. Ni u jednom trenutku nisu videli nekog drugog preživelog sa Manamiksa. Elementarna navigacija kazivala je Vorenu da su plovili pravo prema zapadu; ukoliko bi istrajali, postojala je moguænost da ih spasilaèke ekipe na kraju pronaðu.
<BR>&nbsp;&nbsp;&nbsp;&nbsp;&nbsp;Jedne noæi, oseæajuæi èudnu osloboðenost od svoje prošlosti, obljubio je Rozu sa takvom žestinom i samopouzdanjem da je i sam bio iznenaðen. Bio je uveren da æe preživeti.
<BR>&nbsp;&nbsp;&nbsp;&nbsp;&nbsp;Deo prehrambenih rezervi èamca za spasavanje upotrebio je kao mamac i ulovio nekoliko riba. Posle više pokušaja naèinio je luk i strelu koji su bili dovoljno precizni da pogode ribe na površini ali su mamac i udica ipak bili brži.
<BR>&nbsp;&nbsp;&nbsp;&nbsp;&nbsp;A onda je voda poèela da ponestaje. Roza je èuvala njihove zalihe u zaklonu od šperploèe i sedmog dana Voren je otkrio da je voda gotovo na izmaku. Pila je daleko više no što je bio njen deo.
<BR>&nbsp;&nbsp;&nbsp;&nbsp;&nbsp;"Morala sam", rekla je uzmièuæi od njega. "Ne mogu ovo da podnesem. Tako sam žedna. A i sunce strašno peèe. Naprosto sam..."
<BR>&nbsp;&nbsp;&nbsp;&nbsp;&nbsp;Udario joj je nekoliko reskih žestokih šamara. No, u tome nije bilo nikakve zadovoljštine. Potrošila im je vodu i nje više nije bilo. Proveo je èitav sat u dubokoj potištenosti dok je Roza èuèala podalje od njega na suprotnom kraju splava, a onda je ponovo poèeo da razmišlja.
<BR>&nbsp;&nbsp;&nbsp;&nbsp;&nbsp;Dok je razmatrao novonastali problem, nekakva èudna osloboðenost pomolila se na površini njegove svesti. U hladnim, mirnim procesima svog intelekta pronašao je svojevrstan predah.
<BR>&nbsp;&nbsp;&nbsp;&nbsp;&nbsp;Sedeo je zguren na ravnoj dasci koja se postojano ljuljala na talasima, ali unutra, tamo gde je on živeo, svet se nije sastojao samo od mrmorenja i juriša talasa, izmožðujuæe i ranjavajuæe oštrice sunca i vetra. Unutra su se nalazile knjige i dijagrami.
<BR>&nbsp;&nbsp;&nbsp;&nbsp;&nbsp;Štaviše, bilo je delova i komada onoga što je on znao, a sada i prilike da ih sastavi u celinu.
<BR>&nbsp;&nbsp;&nbsp;&nbsp;&nbsp;Hemija. Voren je montirao aparat za destilaciju koristeæi dve limenke. Isekao je mali prorez u gumenom zapušaèu flaše za vodu i spustio ju je u more privezanu za dugaèak pecaroški najlon.
<BR>&nbsp;&nbsp;&nbsp;&nbsp;&nbsp;Zamuæeno seæanje mu je kazivalo - ili je to on samo zamišljao - da je voda u dubini hladnija. Ako izvuèe punu zapeèaæenu limenku sa dubine veæe od sedam metara i postavi je unutar jedne druge limenke na sunce, možda æe poèeti da isparava kao kofa sa šampanjcem. U tom sluèaju isparena voda kondenzovaæe se na stranama prve limenke u vidu teènosti osloboðene od soli.
<BR>&nbsp;&nbsp;&nbsp;&nbsp;&nbsp;Pokušavao je iznova i iznova. Nikad mu nije pošlo za rukom. No pokušavao je, razmišljao je, nije se dao. I to je bilo dovoljno.
<BR>&nbsp;&nbsp;&nbsp;&nbsp;&nbsp;Minulo je devet dana otkako su ostali bez vode. Roza je zapomagala i dovikivala mu kojekakva gadna imena. U besu se ugrizla za rame ali se èinilo da to nije ni primetila. Narednog dana more je bilo nešto uzburkanije no obièno. Voda se prelivala na palubu tako da je bilo nemoguæe spavati ili makar predahnuti. U kasno popodne Voren je otkrio majušne želatinske morske konjice velièine novèiæa koji su jahali na morskoj peni što je zasipala splav. Netremice ih je promatrao nastojeæi da se priseti svojih znanja iz biologije.
<BR>&nbsp;&nbsp;&nbsp;&nbsp;&nbsp;Znao je da æe ako poènu da piju nešto sa visokim sadržajem slanoæe, kraj doæi ošamuæujuæom brzinom. No, morao je da rizikuje.
<BR>&nbsp;&nbsp;&nbsp;&nbsp;&nbsp;Voren je æuškama i reèima nagovorio ženu da mu pomogne da sakupe pregršt morskih konjica. Položio je probe radi nekolicinu na jezik i prièekao dok se nisu rastopili. Bili su slani i po ukusu slièni ribi, ali se èinilo da su manje slani od morske vode. Hladna vlažnost od šake životinjica oboma je donela olakšanje tako, da su groznièavo nastavili da ih sakupljaju sve dok se nije smrklo.
<BR>&nbsp;&nbsp;&nbsp;&nbsp;&nbsp;Jedanaesti dan beše nepodnošljiv.
<BR>&nbsp;&nbsp;&nbsp;&nbsp;&nbsp;Voren je sedeo sklopljenih oèiju, pažljivo se probijajuæi kroz jasne logièke hodnike svoje svesti. Iskušenje da popije morsku vodu, vrilo je u njemu, uskiptelo, prelivajuæi u èist i uredan odeljak u kome je nastojao da živi.
<BR>&nbsp;&nbsp;&nbsp;&nbsp;&nbsp;Morao je da nastavi da jezdi logièkim lancem ako je želeo da ostane razborit. Ukoliko bi popio morske vode, uneo bi u organizam i odreðenu kolièinu rastvorene soli. No, njegovom telu bilo je potrebno veoma malo soli i ono je moralo da se oslobaða bilo koje mere soli koja bi prelazila tu graniènu kolièinu. Posao izluèivanja ekstra soli obavljali su bubrezi koji su uklanjali iz krvi sve štetne proizvode u obliku mokraæe.
<BR>&nbsp;&nbsp;&nbsp;&nbsp;&nbsp;Za to je bubrezima bila neophodna voda. Makar pola litre dnevno.
<BR>&nbsp;&nbsp;&nbsp;&nbsp;&nbsp;Spevao je od ovoga jednostavnu pesmicu i stao da je poje u beskraj. Talasi su plesali i valjali se ispod njega. Njihove sasušene namirnice, mrtve i teške, poèivale su u njegovom želucu. Usredsredio se na pesmicu.
<BR>&nbsp;&nbsp;&nbsp;&nbsp;&nbsp;Popiti, pola litra morske vode dnevno. To je obezbeðivalo oko deset kubnih inèi vode osloboðene soli.
<BR>&nbsp;&nbsp;&nbsp;&nbsp;&nbsp;Ali, bubrezima je bilo potrebna više od deset kubnih inèi da bi sproveli proces izdvajanja soli iz pola litre.
<BR>&nbsp;&nbsp;&nbsp;&nbsp;&nbsp;Bubrezi su reagovali. Uzimali su vodu iz telesnog tkiva.
<BR>&nbsp;&nbsp;&nbsp;&nbsp;&nbsp;Telo se sušilo. Jezik je postajao crn.
<BR>&nbsp;&nbsp;&nbsp;&nbsp;&nbsp;Gaðenje. Groznica. Smrt.
<BR>&nbsp;&nbsp;&nbsp;&nbsp;&nbsp;Mnogo kasnije, Voren je utvrdio da je na ovaj naèin sedeo najveæi deo dana, deklamujuæi sam sebi logiku, glaèajuæi je do nekoliko kljuènih reèi, dovodeæi je do savršenstva.
<BR>&nbsp;&nbsp;&nbsp;&nbsp;&nbsp;Prenuo ga je udarac o dno splava. Roza se promeškoljila. Voren je odjednom, intuitivno shvatio o èemu je reè. Jedan Gmaz ih je pronašao.
<BR>&nbsp;&nbsp;&nbsp;&nbsp;&nbsp;Pokrenuo se tiho, usredsreðeno. Iskrsnuo je nov problem koji je valjalo rešiti.
<BR>&nbsp;&nbsp;&nbsp;&nbsp;&nbsp;Dobovanje se nastavilo, kreæuæi se celom dužinom splava. Udarci bejahu drugaèiji od vragolastih èukanja koja su proizvodili delfini.
<BR>&nbsp;&nbsp;&nbsp;&nbsp;&nbsp;Gmaz je izbio na površinu na nekih pet metara od splava i jedanput se prevrnuo buljeæi u njih svojim iskolaèenim oèima. Roza je raširila ruke užasnuta, a Gmaz koji je taman hteo još jednom da zaroni, zastao je i naèinio krug oko splava privuèen njenim jezovitim zapomaganjem.
<BR>&nbsp;&nbsp;&nbsp;&nbsp;&nbsp;Voren je hladnokrvno izbacio strelu. Izvukao je ranjenog tuðina, udarajuæi po njemu batinom dok se nije sasvim umirio, a zatim ga je iskasapio posmatrajuæi kako retka bledožuta teènost curi iz njegovih tkiva u limenke - sve je to uèinio potpuno sam, radeæi u potpunoj koncentraciji, a da pri tom ni u jednom trenutku nije obratio pažnju na Rozu. Nije èuo èak ni kada se cvileæi teturavo približila dok je prinosio limenku usnama.
<BR>&nbsp;&nbsp;&nbsp;&nbsp;&nbsp;Za trenutak je procenjivao hladan, pomalo oštar ukus teènosti. A onda mu ona iznenada izbi limenku iz ruku koja zaklopara pa daskama prosipajuæi dragocen sok po palubi.
<BR>&nbsp;&nbsp;&nbsp;&nbsp;&nbsp;Udarac njegove pesnice svalio ju je na kolena.
<BR>&nbsp;&nbsp;&nbsp;&nbsp;&nbsp;"Zašto? Šta..."
<BR>&nbsp;&nbsp;&nbsp;&nbsp;&nbsp;"Pogrešno", procedi ona. "Odvratno, rðavo." Zavrtela je glavom, žmirkajuæi. "Oni nisu... nisu normalni. Ne mogu se jesti..."
<BR>&nbsp;&nbsp;&nbsp;&nbsp;&nbsp;"Hoæeš da piješ, zar ne?"
<BR>&nbsp;&nbsp;&nbsp;&nbsp;&nbsp;"Ne... da, ali ne to. Možda malko. Ja..."
<BR>&nbsp;&nbsp;&nbsp;&nbsp;&nbsp;Hladno ju je pogledao i ona se udalji. Gmaz je luèio svoje dragocene sokove koji su se slivali na daske i Voren pohita da podmetne limenke pod izvore. Ispio je prvu limenku, a potom još jednu. Roza je sedela na drugom kraju splava i stenjala.
<BR>&nbsp;&nbsp;&nbsp;&nbsp;&nbsp;Treæu je postavio na sredokraæu izmeðu njih dvoje i posle nekoliko èasaka Roza je prišla i polako srknula. Ukus beše blag, ne naroèito slan, upadljivo slièan ukusu ustajalog piva.
<BR>&nbsp;&nbsp;&nbsp;&nbsp;&nbsp;Posle ovog dogaðaja došli su do neke vrste preæutnog sporazuma. Rozin zadatak bio je da namami Gmaza ukoliko bi se ovaj približio splavu, ali ona nije htela - nije mogla - da ga kasapi i cedi vodene džepove smeštene u podnožju peraja, oko oèiju, kao ni krv. To je Voren morao sam da radi.
<BR>&nbsp;&nbsp;&nbsp;&nbsp;&nbsp;Dok se Roza pospano njihala na sredini njihovog èetvorougaonog ostrva, mumlajuæi i pevajuæi nešto za svoj groš, zamièuæi sve dublje u vlastita utoèišta od sunca i soli, Voren je delao i razmišljao.
<BR>&nbsp;&nbsp;&nbsp;&nbsp;&nbsp;Prouèavao je Gmazovo telo, zapažajuæi mekane, jedre taèke koje su bile ranjive za strelu, prateæi njegov cirkulatorni sistem i tanani sklop mišiæa koji ga je pokretao. Sada su gotovo svakog dana mogli da èuju preteæe udarce Gmaza ispod splava i uvek bi on na kraju izranio i bio ubijen.
<BR>&nbsp;&nbsp;&nbsp;&nbsp;&nbsp;Izgledalo je da ne poseduju ništa od onih grabljivièkih instikata opreza i žestine koje su ispoljavali Gmazovi u blizini obale. Možda su usamljeni Gmazovi u ovom podruèju bili izvidnici za škole Gmazova koji su preplavili okeane, i nisu bili obuèeni - ili uzgajani - za napad.
<BR>&nbsp;&nbsp;&nbsp;&nbsp;&nbsp;Voren je eksperimentisao, delao, pokušavao nove stvari. Razrezao je svoju odeæu i skrojio male kese u kojima je èuvao bogatije delove Gmazovog leša, a docnije ih žvakao sve dok i poslednja kapljica slankaste mlake tekuæine ne bi bila iscrpena. Gotovo da se razboleo od toga ali je posle nekoliko dana, kada su rezerve vode u njegovom telu dostigle normalu, stao da cedi meso u tkanini, èime je dobio gotovo istu kolièinu.
<BR>&nbsp;&nbsp;&nbsp;&nbsp;&nbsp;Dvadeset prvog dana Roza je opazila onu kapsulu. Njen krik prenuo je Vorena iz polusna dok je ležao u zaklonu.
<BR>&nbsp;&nbsp;&nbsp;&nbsp;&nbsp;Prvog Skidaèa su opazili dok je jurio podalje od splava. Skidaèi su predstavljali zagonetku za biologe koji su prouèavali tuðine. Njih nije bilo mnogo i dejstvovali su nezavisno od Gmazova. Ubijeno je samo par primeraka u prvim mesecima kada su se tuðinci eksplozivno razmnožavali širom okeana - od tada, vretenasta plava oblièja držala su se dobrano izvan domašaja obiènih oružja.
<BR>&nbsp;&nbsp;&nbsp;&nbsp;&nbsp;No, ni oni nisu kontrolisali Gmazove. Prema svedoèenju brojnih brodova Gmazovi su napadali Skidaèe. Inteligentno su manevrisali i umešno se borili, ali im je nedostajala prednja koštana masa Gmazova i nisu ispoljavali njihovu slepu divljaènost.
<BR>&nbsp;&nbsp;&nbsp;&nbsp;&nbsp;Voren je upecao sivu cev i sada ju je prevrtao u rukama. Glatka površina organske supstance nalik na plastiku oèito je bila mašinski ustrojena - ili da li je bilo baš tako? Da li se mogla uzgojiti, ovako savršena i simetrièna? Tuðinski svemirski brodovi koji su posejali jaja u Zemljine okeane izvesno su bili proizvodi jedne industrijske kulture. Ali na koji naèin su Skidaèi i Gmazovi mogli da ih naèine bez manuelnih svojstava?
<BR>&nbsp;&nbsp;&nbsp;&nbsp;&nbsp;Tanki klizavi svitak beše nerazumljiv.
<BR>
<BR>&nbsp;&nbsp;&nbsp;&nbsp;&nbsp;SECHTON XXMENAPU DE AN SW BY W ABLE. SAGON MXXIL VESSE L ANSAGEN MANNIA WIR UNS??FTH ASDMNO5B ERTY EARTHN PROFUILEN. CO KALLEN KNOPTFT.
<BR>
<BR>&nbsp;&nbsp;&nbsp;&nbsp;&nbsp;Voren je prouèavao tekst i u svesti beskonaèno isprobavao razne kombinacije slova. Nije bilo nikakve šifre, buduæi da su neke reèi oèigledno bile iz engleskog jezika a pojedine bliske nemaèkom:
<BR>&nbsp;&nbsp;&nbsp;&nbsp;&nbsp;VESSE L mora da je bio VESSEL. A ANSAGEN - recimo, announce? Voren je požalio što ne raspolaže veæim znanjem od onog koje je stekao na kursevima u koledžu.
<BR>&nbsp;&nbsp;&nbsp;&nbsp;&nbsp;Poruka je bila data u jasnom, urednom slogu kao u novinskoj štampi i na neki naèin beše utisnuta na svitak bez ikakvih tragova na poleðini. Izvesno nekakav fotografski postupak.
<BR>&nbsp;&nbsp;&nbsp;&nbsp;&nbsp;Ovo mu je pružilo priliku da usredsredi svest za vreme dugih omamljujuæih dana èekanja, nastojanja da prenebregne svrab soli u svojoj sve kosmatijoj bradi i svuda po koži, prisluškivanja jedva èujnog šaputanja talasa i beskrajnog izvijanja pojanja kome se predavala Roza.
<BR>&nbsp;&nbsp;&nbsp;&nbsp;&nbsp;Uplašeno bi kriknula kadgod bi se neki Gmaz ukazao u daljini, no Voren je nagaðao da je ona na nekoj ravni svesti, znala da su srazmerno bezbedni sve dok splav privlaèi Gmazove. Možda su ih gmazovski izviðaèi zapažali, ali oèigledno da nisu mogli dobro da zapamte položaj splava da bi doveli èitav napadaèki odred tuðinaca.
<BR>&nbsp;&nbsp;&nbsp;&nbsp;&nbsp;A Gmazovi su u poslednje vreme poèeli èešæe da se pojavljuju. Ponekad dva, pa i tri dnevno.
<BR>&nbsp;&nbsp;&nbsp;&nbsp;&nbsp;Druga poruka obezbedila mu je gorivo za plamteæu racionalnost koja ga je sveg obuzela. Ponovo ju je jedno dugaèko plavo telo, u pravom magnovenju pokreta, primaklo splavu upravo pošto su ubili Gmaza, kao da su ih nagraðivali za to.
<BR>
<BR>&nbsp;&nbsp;&nbsp;&nbsp;&nbsp;GEFAHRLICH GROSS SOLID MNXXL % 8 ANAXLE. UNS.NORMEN 286 W! SCATTER PORTLINE LILAPA XEROT.
<BR>
<BR>&nbsp;&nbsp;&nbsp;&nbsp;&nbsp;Voren je zažalio što nema pisaæi pribor, ako ni zbog èega drugog, ono radi beleženja beskrajne permutacije tumaèenja poruka. GEFAHRLICH opasnost, opasno? GROSS: velik, golem. UNS ponovo nemaèki izraz za US.
<BR>&nbsp;&nbsp;&nbsp;&nbsp;&nbsp;Pokušao je da grebanjem unese oznake na svijene listove, ali njihova površina nije prihvatala nikakvu intervenciju. Kada bi postojao neki naèin opštenja sa njima, postavljanja pitanja, možda bi mogao da dobije predstavu o tome šta su Skidaèi želeli. Da pregovaraju? Šta bi mogao biti znak miroljubive namere?
<BR>&nbsp;&nbsp;&nbsp;&nbsp;&nbsp;U pozadini svoje svesti Varen je poèeo da postavlja teorije u cilju tumaèenja poruka. S vremena na vreme, ustuknuo bi zbog njihove tuðinske prirode ali to behu nagoni koji su se dali lakše kontrolisati.
<BR>&nbsp;&nbsp;&nbsp;&nbsp;&nbsp;Shvatio je, a da to sebi nije ni priznao, da je njegova udubljenost u planiranje, podrobnosti i hladne lepote logike, jednako utešno skretanje pažnje kao i Rozino primitivno pojanje. Poruke su, dakle, bile potrebne njegovoj mentalnoj ravnoteži.
<BR>&nbsp;&nbsp;&nbsp;&nbsp;&nbsp;No, on je znao da je sve besmisleno ukoliko ne uspe da pronikne u te zbunjujuæe redove ispisane sa tako strogom urednošæu na tananim listovima koje je držao.
<BR>&nbsp;&nbsp;&nbsp;&nbsp;&nbsp;Tokom dugih sati koji kao da su se vukli, on je èuèao, piljeæi umornim, zakrvavljenim oèima u treæu poruku. Vreme, bilo mu je potrebno vreme.
<BR>&nbsp;&nbsp;&nbsp;&nbsp;&nbsp;"Hej! Vo-Voren!" nazva ga Roza. Pogledao je u pravcu koji je pokazivala.
<BR>&nbsp;&nbsp;&nbsp;&nbsp;&nbsp;Na horizontu se ukazivala jedna taèka. Poigravala je u vidnom polju povrh hrapavih talasa, kretala se gore-dole usled sporadiènih trzaja, ali bila je tamo.
<BR>&nbsp;&nbsp;&nbsp;&nbsp;&nbsp;"Kopno", izusti Voren dišuæi duboko.
<BR>&nbsp;&nbsp;&nbsp;&nbsp;&nbsp;Roza razrogaèi oèi, a sa iznurenih usana prasnu joj oštar smeh slièan kokodakanju. "Kopno! Kopno!" povika, poskakujuæi na žuljevitim nogama u èudnim trzajima.
<BR>&nbsp;&nbsp;&nbsp;&nbsp;&nbsp;Voren je žmirkao nastojeæi da razbistri pogled. Procenjivao je struju i odmeravao ugao koji je ona taèka gradila sa njihovim kursem. Mogli su dospeti do nje do mraka a možda i ranije. Dohvatio je svoju batinu i stao da izbija podupiraèe zaklona od šperploèe. Kleknuo je na sredinu splava, izmerio dlanom i prstima i poèeo da konstruiše niz oslonaca za jarbol.
<BR>&nbsp;&nbsp;&nbsp;&nbsp;&nbsp;Posao nije dugo potrajao. Usaðivanje labavo postavljenog obruèa u palubu odnelo je sve Vorenove preostale nokte, ali je zato veliku ploèu iverice lako pritegao uz vertikalni jarbol koji je prethodno pobo u obruè. Žice koje su prolazile kroz rupe u ploèi držale su je uz jarbol, a izlazne trake s krajeva omoguæavale su mu da joj menja pravac s mesta na zadnjem delu splava. To je obezbeðivalo kakvo-takvo jedrenje.
<BR>&nbsp;&nbsp;&nbsp;&nbsp;&nbsp;Izvukao je improvizovano kormilo sklepano pre više nedelja i postavio ga u ležište, koje je s mukom izdubio na zadnjem delu splava. Bilo je slabašno i nezgrapno, ali je uz pomoæ njega mogao da izazove blage boène pokrete splava i krmani u pravcu ostrva ispred sebe.
<BR>&nbsp;&nbsp;&nbsp;&nbsp;&nbsp;To mora da je bilo neko ostrvo. Njihove šanse da ikad nabasaju na još jedno bile su zanemarljive. Prilika da ponovo stupe nogom na èvrsto tle...
<BR>&nbsp;&nbsp;&nbsp;&nbsp;&nbsp;Voren je rukom zaklanjao oèi od preostalog popodnevnog sjaja. Èvrsto tle. Neæe više biti neprekidnog naginjanja palube koje je izazivala muèninu. SOLID (èvrsta)
<BR>&nbsp;&nbsp;&nbsp;&nbsp;&nbsp;SOLID.
<BR>&nbsp;&nbsp;&nbsp;&nbsp;&nbsp;Da li su Skidaèi možda mislili na ostrvo? GEFAHRLICH GROSS SOLID. Opasno veliko ostrvo. SCATTER. Napustiti? To scatter je znaèilo odskoèiti od neèeg. Napustiti ostrvo?
<BR>&nbsp;&nbsp;&nbsp;&nbsp;&nbsp;Voren se osmehnu sam sebi. Postojao je kljuè za to. Neka lepota, neki red koji æe ga izbaviti sa ovog smrdljivog splava.
<BR>&nbsp;&nbsp;&nbsp;&nbsp;&nbsp;Povukao je polako žice i nagnuo šperploèu pod ugao u odnosu na lahor. Kormilo zaškripa dok ga je podešavao i postavljao na mesto koristeæi drveni klin.
<BR>&nbsp;&nbsp;&nbsp;&nbsp;&nbsp;Ostrvo se približavalo i on je veæ mogao da vidi nisko grebenje koje se protezalo njegovim središnjim delom. Nije izgledalo naroèito visoko. Izveo je mentalni proraèun i zakljuèio da æe stiæi brže no što je oèekivao. Vetar se, takoðe, pojaèavao.
<BR>&nbsp;&nbsp;&nbsp;&nbsp;&nbsp;Roza je tumarala splavom pevušeæi u pola glasa i proždiruæi hranu iz preostalih limenki. Varen je osetio kako ga prožimaju trnci besa. Jela je preko mere i sporazuma.
<BR>&nbsp;&nbsp;&nbsp;&nbsp;&nbsp;Od kako je ugledala kopno ponašala se, ipak, smireno. Prošla je mimo njega i podigla pogled, divlje se cereæi. "U redu je?" Voren je klimnuo.
<BR>&nbsp;&nbsp;&nbsp;&nbsp;&nbsp;U redu. Dokopaæe se ostrva. No, on nije bio zadovoljan, još ne. Krmaneæi privodio ih je otoku duž južne obale, želeæi da baci pogled na nju pre no što pristanu.
<BR>&nbsp;&nbsp;&nbsp;&nbsp;&nbsp;Južna? Šta beše tamo...
<BR>&nbsp;&nbsp;&nbsp;&nbsp;&nbsp;WSW. Zapad jug zapad. UNS B WSW.
<BR>&nbsp;&nbsp;&nbsp;&nbsp;&nbsp;WE BE WSW?
<BR>&nbsp;&nbsp;&nbsp;&nbsp;&nbsp;Na WSW delu ostrva? Mi - Skidaèi.
<BR>&nbsp;&nbsp;&nbsp;&nbsp;&nbsp;Primetio je da Roza èuèi na pramcu splava, porinuvši ga blago u zelenoplavo more koje je jurilo prema njima i bacalo tanke pramenove šišteæe pare preko dasaka. Znala je da nije dobro što splav plovi na ovakav naèin. To ih je usporavalo.
<BR>&nbsp;&nbsp;&nbsp;&nbsp;&nbsp;No, ništa joj nije rekao. Bilo mu je potrebno vreme. Sve što je imao ovde behu Skidaèi koji su pokušavali da mu saopšte nešto.
<BR>&nbsp;&nbsp;&nbsp;&nbsp;&nbsp;Oni su bili drugaèiji. Oni nisu imali kljunaste koštane izraštaje, nisu napadali. Tela su im bila gumastija i imala su veæu moždanu duplju.
<BR>&nbsp;&nbsp;&nbsp;&nbsp;&nbsp;Jedna nejasna misao proletela je Varenovom svešæu, jedno polu-odreðeno nagaðanje. Nije li sve ovo bila neka vrsta rata u kome su Gmazovi, izmakavši kontroli napadali i izolovali kontinente, dok su Skidaèi nastojali da ih u tome spreèe? Nešto poput rasnog sukoba izmeðu politièkih frakcija?
<BR>&nbsp;&nbsp;&nbsp;&nbsp;&nbsp;Ostrvo je sve više raslo i Vorenovo oko zaustavi se na jednoj mutnoj senci. Ležala je nisko u vodi oko ostrva, ta mrka linija koja je podizala bele nalete talasiæa što su se razbijali o nju i hvatali svetlost.
<BR>&nbsp;&nbsp;&nbsp;&nbsp;&nbsp;Greben. Neæe biti lako da se dospe do ostrva. Moraæe da primakne splav i zaokruži oko njega nastojeæi da pronaðe prolaz u lagunu. Ili to, ili da se razbije o greben koji je opkoljavao ostrvo.
<BR>&nbsp;&nbsp;&nbsp;&nbsp;&nbsp;CIRCLE STEIN NONGO. STEIN je bila - stena! DONT GO INTO THE CIRCLE.
<BR>&nbsp;&nbsp;&nbsp;&nbsp;&nbsp;Voren okrenu rudu kormila u suprotnom pravcu. Sve je bilo tu, kao na dlanu. Skidaèi su mu se obraæali, vodeæi ga. Roza groknu i okrete se prema njemu. Opazila je promenu pravca kretanja splava. Nije mario za to veæ povuèe žice kako bi još bolje izložio šperploèu vetru.
<BR>&nbsp;&nbsp;&nbsp;&nbsp;&nbsp;Sve je bilo tu! KMALL YOUTH SCHLECT UNS. Skidaèi su pogrešno napisali SCHLECHT nemaèki izraz za RÐAVO. SMALL YOUTH BAD US. Jesu li Gmazovi bila niža faza razvoja? Tek ispiljeni iz jaja, primitivni, u neobuzdanom naletu sa matiènog sveta u druge sredine?
<BR>&nbsp;&nbsp;&nbsp;&nbsp;&nbsp;THE SWARMERS ARE BAD FOR US - US Skidaèe. Ili je i Voren bio ukljuèen. Mora da je bio.
<BR>&nbsp;&nbsp;&nbsp;&nbsp;&nbsp;"Va? Kopno! Idemo tamo!"
<BR>&nbsp;&nbsp;&nbsp;&nbsp;&nbsp;Namreškao je kožu oko oèiju, uštavljenu od soli, i usredotoèio se na njeno lice, ali mu je ono izgledalo razlièito, strano. Nije poznavao ovu ženu. Ništa nije predstavljala za njega.
<BR>&nbsp;&nbsp;&nbsp;&nbsp;&nbsp;Zakoraèila je bliže i on je udari. Ona zacvile i pade na palubu zureæi u njega zbunjeno.
<BR>&nbsp;&nbsp;&nbsp;&nbsp;&nbsp;Nije obraæao pažnju na nju, oseæajuæi ushiæenje i spokoj. Uoèio je male promene u vetru i usmerio splav prema tamnoj masi napred. Sada se greben mogao jasno videti. I...
<BR>&nbsp;&nbsp;&nbsp;&nbsp;&nbsp;Nešto se pomeralo na plaži.
<BR>&nbsp;&nbsp;&nbsp;&nbsp;&nbsp;Èak i sa ove udaljenosti mogao je da ih razazna. Dugaèka zelena tela ležala su na pesku, lagano se pokreæuæi prema kopnu. Puzali su uz bolan napor, vukuæi se mukotrpno, no nekoliko ih je veæ bilo doseglo zeleni rub vegetacije.
<BR>&nbsp;&nbsp;&nbsp;&nbsp;&nbsp;Gmazovi. Gmaz koji je uèio da ispuza iz mora, vežbajuæi to na jednom pustom ostrvu u Pacifiku. Gmazovi koji su ulazili u sledeæu fazu svog razvoja.
<BR>&nbsp;&nbsp;&nbsp;&nbsp;&nbsp;Ostrvo se odjednom našlo tako reæi nadohvat ruke i Roza je malaksalo udarala po njegovim grudima vrišteæi. On je stajao ukoèen, pokušavajuæi da razmišlja, da shvati.
<BR>&nbsp;&nbsp;&nbsp;&nbsp;&nbsp;"Ludo? Ludo? Umreæemo ovde."
<BR>&nbsp;&nbsp;&nbsp;&nbsp;&nbsp;"Šta?" reèe on odsutno. Splav je skretao ali se nalazio nadomak grebena.
<BR>&nbsp;&nbsp;&nbsp;&nbsp;&nbsp;"Ti se bojiš! Bojiš se stena." Zinula je u njega razrogaèenih oèiju. "Nijedan èovek ne bi..."
<BR>&nbsp;&nbsp;&nbsp;&nbsp;&nbsp;"Umukni." Jurili su prema ostrvu, a struja ih je poduhvatala.
<BR>&nbsp;&nbsp;&nbsp;&nbsp;&nbsp;"Ne... ne, neæu. Daj mi." Divlje se obazrela. "Plivaæu."
<BR>&nbsp;&nbsp;&nbsp;&nbsp;&nbsp;Zagrebala je preko palube, hvatajuæi se za daske.
<BR>&nbsp;&nbsp;&nbsp;&nbsp;&nbsp;Za tili èas je pronašla jednu širu dasku i pokušala da je išèupa.
<BR>&nbsp;&nbsp;&nbsp;&nbsp;&nbsp;Voren je duboko disao oseæajuæi kako mu se mir širi po grudima. Uèiniæe još jednu, poslednju stvar za nju, a potom ostati sam.
<BR>&nbsp;&nbsp;&nbsp;&nbsp;&nbsp;Prišao je uspanièenoj ženi, odmerio ispravan ugao i istrgao dasku iz palube uz škripu eksera. Ona je dograbi.
<BR>&nbsp;&nbsp;&nbsp;&nbsp;&nbsp;Sada su jurili pored grebena i Voren je mogao jasno da raspozna oblièja na obali. Imala su zdepasta debela peraja na bokovima koja su se lagano odupirala o pesak. Puzali su kao kornjaèe.
<BR>&nbsp;&nbsp;&nbsp;&nbsp;&nbsp;Ne, kopno nije bilo odgovor. Na kopnu su sada bili Gmazovi. Konaèno su ga osvojili baš kao što su osvojili i okeane. Sa èovekom koji je bio vezan za kopno beše završeno. Ne, odgovor...
<BR>&nbsp;&nbsp;&nbsp;&nbsp;&nbsp;Voren se okrenuo i pogledao ka moru. Ivica sveta podseæala je na nepravilnu crtu u tmini. Neizmerni kružni nebeski svod posut tu i tamo oblacima. Èist, slobodan. WSW.
<BR>&nbsp;&nbsp;&nbsp;&nbsp;&nbsp;Roza se prebaci preko ivice uz pljusak vode.
<BR>&nbsp;&nbsp;&nbsp;&nbsp;&nbsp;Nazirao se jedan uzan prolaz kroz greben na nekih pedeset metara udaljenosti i ona krenu prema njemu, plutajuæi delom na dasci.
<BR>&nbsp;&nbsp;&nbsp;&nbsp;&nbsp;Voren je mahinalno osmotrio vodu, no nije opazio nikakve zelene oblike koji bi je sledili. Ukoliko ovde Gmazovi nisu veliki možda je neæe primetiti sve dok ne stigne na plažu.
<BR>&nbsp;&nbsp;&nbsp;&nbsp;&nbsp;Jednim okom je odmeravao njenu verovatnu putanju, procenjujuæi, izraèunavajuæi. Bila je dobra ponovo se predati izraèunavanju. Trebalo bi da Roza dosegne obalu kroz nekoliko minuta.
<BR>&nbsp;&nbsp;&nbsp;&nbsp;&nbsp;Bilo je veoma teško pratiti je pogledom jer se sada mrak brzo spuštao. More se pod vetrom razbijalo u uljaste šljokice koje su odražavale mutno narandžastu svetlost sunèevog zalaska na oblacima. Okean ogledala.
<BR>&nbsp;&nbsp;&nbsp;&nbsp;&nbsp;Zurio je dole u vodu. Ogledala. Šta je video tamo?
<BR>&nbsp;&nbsp;&nbsp;&nbsp;&nbsp;"Nijedan èovek...", rekla je. Možda i nije èovek. Možda je sada nešto više. Skidaèi bi mu to mogli reæi.
<BR>&nbsp;&nbsp;&nbsp;&nbsp;&nbsp;Osetio je trzaj konopca u ruci i naèinio blagu ispravku kursa u krivudanju splava.
<BR>&nbsp;&nbsp;&nbsp;&nbsp;&nbsp;Pojaèavao je brzinu. Kada mu je pozadi iz tame do ušiju dopro slabašan krik nije se ni osvrnuo.
<BR>
<BR>&nbsp;&nbsp;&nbsp;&nbsp;&nbsp;(Preveo Vuk Perišiæ)
</P></TD></TR></TABLE>
<P class="next">
<A HREF=p12.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
