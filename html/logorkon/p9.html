<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>17. maj
<P>&nbsp;&nbsp;&nbsp;&nbsp;&nbsp;Dva pedera sa kojima Mafija i ja, gunđajući, delimo našu ćeliju (koja, primetićete, nije njihova) iznenada ne govore jedan s drugim. Doni po ceo dan sedi na šolji i udara tihu patnju. Piter se na svom ležaju frajerski mrgodi. Doni povremeno meni upućuje glasne pritužbe koje se odnose na Piterov promiskuitet, stvaran ili izmišljen. (Kad li to imaju mogućnosti za neverstva?) Doni, mlad i crn, ženskast je, čak i u svome rospijanju, koje je umešno i jalovo. Piter, u tridesetoj, još je prilično zgodan, mada mu lice ima dronjav, polovan izgled. Obojica su osuđena zbog narkotika, mada se Piter odlikuje time što mu je jednom suđeno za ubistvo. Stiče se utisak da on žali što je bio oslobođen optužbe. Njihova strast ima u sebi suviše primesa nužnosti da bi bila potpuno uverljiva: kad bi ti bio jedini dečko na svetu, a ja onaj drugi jedini. Ko je sad rospija?
<BR>&nbsp;&nbsp;&nbsp;&nbsp;&nbsp;Ipak, moram reći da mi je ova vrsta stvari svarljivija iz druge ruke - kod Ženea, na primer. Moja liberalnost ustukne pred pravom stvari.
<BR>&nbsp;&nbsp;&nbsp;&nbsp;&nbsp;Tako je, u ovakvom kontekstu, prednost biti tako debeo kao što sam ja. Niko pri svesti i desnoj ruci ne bi žudeo za ovim telom.
<BR>&nbsp;&nbsp;&nbsp;&nbsp;&nbsp;Nekada sam mislio da napravim knjigu koja bi nadahnjivala debele, a zvala bi se Petnaest slavnih debelih ljudi. Doktor Džonson, Alfred Hičkok, Selindžer, Toma Akvinski, Melhior, Buda, Norbert Viner, itd.
<BR>&nbsp;&nbsp;&nbsp;&nbsp;&nbsp;Madrac se noćas ućutao, ali s vremena na vreme, u pauzama Mafijinog hrkanja, Doni ili Piter ispuste po uzdah.
</P></TD></TR></TABLE>
<P class="next">
<A HREF=p10.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
