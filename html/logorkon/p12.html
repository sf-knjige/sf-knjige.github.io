<HTML>
<HEAD>
<LINK REL=STYLESHEET HREF="../../style/main.css"TYPE="text/css">
<meta charset="UTF-8">
</HEAD>
<BODY>
<center><table width=97%>
<tr><td>
<H3>2. jun
<P>&nbsp;&nbsp;&nbsp;&nbsp;&nbsp;Zarobljen sam! Kidnapovali su me iz zatvora gde mi je po zakonu mesto i doveli u zatvor u kojem mi nije mesto. Pravna pomoć mi je uskraćena. Moje proteste ignorišu sa sluđujućom učtivošću. Još od tiranija dečjeg igrališta, kad sam bio mali, pravila igre nisu bila tako potpuno i drsko ukinuta, i nemoćan sam da s tim izađem na kraj. Kome da se žalim? Rečeno mi je da ovde nema čak ni kapelana. Sad me, osim mojih čuvara, čuje samo Bog.
<BR>&nbsp;&nbsp;&nbsp;&nbsp;&nbsp;U Springfildu sam bio zatvoren iz određenih razloga, na određeni vremenski rok. Ovde (ma gde to bilo) nije određeno ništa, nema nikakvih pravila. Neprestano zahtevam da budem vraćen u Springfild, ali jedini odgovor koji dobijam je da mi pred nosom mašu parčetom papira na kojem se potpisao Smid odobrivši moje premeštanje. Smid bi odobrio da me uguše gasom, kad bi do toga došlo. Ęavo da nosi Smida! Ęavo da nosi ove nove anonimuse u njihovim picanskim, crnim uniformama bez ikakvih oznaka! Ęavo da nosi mene, zato što sam bio tako blesav da sebe dovedem u situaciju u kojoj se mogu dogoditi ovakve stvari. Trebalo je biti prepreden, kao Larkin ili Revir, pa isfolirati psihozu i tako ne otići u vojsku. Eto dokle me je dovela sva moja uštogljena, izdrkana moralnost - najebao sam!
<BR>&nbsp;&nbsp;&nbsp;&nbsp;&nbsp;A kruna svega je ovo: omatoreli mediokritet pred koga me redovno odvode na razgovor, zamolio me je da zapisujem svoja iskustva ovde. Dnevnik. Kaže da se divi mom načinu pisanja! Imam istinski dar za baratanje rečima, veli ovaj omatoreli mediokritet. O bozi!
<BR>&nbsp;&nbsp;&nbsp;&nbsp;&nbsp;Preko nedelju dana pokušavao sam da se ponašam kao pravi ratni zarobljenik - ime, čin, i broj socijalnog osiguranja - ali je to slično štrajku glađu koji sam pokušao još kad sam bio u zatvoru Montgomeri: ljudi koji ne mogu da drže dijetu četiri dana uzastopce, ne treba da pokušavaju štrajkovanje glađu.
<BR>&nbsp;&nbsp;&nbsp;&nbsp;&nbsp;E, pa, evo ti tvog dnevnika, matoro dupište: znaš šta možeš da uradiš s njim.
</P></TD></TR></TABLE>
<P class="next">
<A HREF=p13.html><IMG BORDER=0 SRC=../../graphics/next.gif></A>
</CENTER>
</BODY>
</HTML>
